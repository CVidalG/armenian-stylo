Ա հարցումն. Այսպէս լուայ ի հաւրէն իմմէ, եթէ ի ժամանակի պատերազմացն Հայոց ընդ Պարսս, սաստիկ քաջութիւնք լինէին ի Կամսարականէն Զաւրակայ. որպէս թէ ամսաւրեայ աւուրբք երիցս յարձակեալ ի վերայ զաւրացն պարսից եւ հարկանէր յառաջնումն զկէս զաւրուն. եւ ի հետ մտեալ հարկանէր յերկրորդումն զչորրորդ մասն զաւրուն. եւ յերրորդումն զմետասաներորդն։ Եւ մնացեալքն անկանէին փախստեայ ի Նախճաւան, թուով ՄՁ։  Արդ պարտիմք եւ մեք իմանալ մնացելովքս, եթէ յառաջ քան զկոտորումն որչափ էին։  Բ հարցումն. Այր մի յիմոց մերձաւորաց գումարտ լեալ ի Բահլ եգիտ մարգարիտ շահուար։ Եւ դարձեալ ի տուն եւ հասեալ ի Գանձակ վաճառեաց զհասարակ մարգարտին զհատն յիսուն դրամ։ Եւ եկեալ ի Նախճաւան վաճառեաց զչորեւոր մասն մարգարտին եւթանասուն դրամ զհատն։ Եւ հասեալ ի Դուին վաճառեաց զերկոտասաներորդ մասն մարգարտին զհատն Ծ դրամ։  Եւ մինչ ի Շիրակ առ մեզ եկն եւ ունէր մնացեալ մարգարիտս հատս ԻԴ։  Արդ գիտեա մնացելովքս. թէ ամենայնն քանի մարգարիտ է եւ կամ քանի դրամ գինք մարգարտին։  Գ հարցումն. Այսպէս լուակյ ի վարդապետէն, եթէ գողեան մտին ի Մարկիանոն Տրիկլին եւ գողացան զկէս եւ զչորեւոր գանձուն. եւ մտեալ գանձաւորացն գտին ՆԻԱ կենդինար եւ Վ եւ Ո դահեկան։ Արդ գիտեա ի մնացելոցս, թէ ամենայնն որչափ էր գանձին։  Դ հարցումն. Հռոգ ուխտին Սրբոյ Սոփեայ զհինգ մասն առնուն սարկաւագունքն եւ տասն մասն առնուն քահանայքն, եւ ՄԽ լիտր առնուն եպիսկոպոսունքն եւ Ս լիտր այլ ուխտն։ Արդ գիտեա, թէ ընդ ամենայն քանի լիտը լինի հռոգն։  Ե հարցումն. Հռոգ սպայիցն բաշխի այսպէս. չորս մասն պատուաւորացն, Ը մասն աւագացն, եւ ՃԾ կենդինար այլ հեծելոցն։ Արդ գիտեա, թէ ընդ ամենայն քանի կենդինար լինի։  Զ հարցումն. Հազար կայր իմ ի պարտիզի եւ հոռոմ մի եմուտ ի պատճառս զբաւսանաց եւ եկեր զհինգ եւ զԺԵ մասն հազարոյն։ Եւ իմացեալ իմ զորկորէութիւն առն հանի զնա արտաքս եւ մտեալ համարեցի եւ գտի ունջ # եւ Ժ։  Արդ գիտեա, թէ ընդ ամենայն քանի ունջ լեալ է հազարն եւ կամ քանի ունջ կերեալ է հոռոմին։  է հարցումն. Ես ի Մարմետի էի, յոստանի Կամսարականաց եւ երթեալ յեզը գետոյն, որում Ախուրեանն կոչեն, տեսի երամս ձկանց եւ ետու արկանել ուռկան։ Եւ հանին զհասարակն եւ զԴ եւ զԷ երամոյն։ Եւ որ յուռկանէն զերծաւ, ի թարփ ընկաւ. եւ անցեալ գտի զ նոսա քառասուն եւ հինգ։ Արդ գիտեա սոքաւք թէ ընդ ամենայն երամն քանի ձուկն լեալ է:  Ը հարցումն. Ի ժամանակի ապստամբութեանն հայոց ի պարսից եւ սպանանելոյն Կամսարականին Զաւրակայ զՍուրէն. դեսպան արձակեաց ոմն յազատաց հայոց առ թագաւորն պարսից գոյժ արկանել նմա. եւ գնայր աւուրն յիսուն մղոն։ Եւ զկնի ԺԵ աւուր իմացեալ Կամսարականին Զաւրակակյ հետամտիկս առաքէր զկնի ունել զնա, որք գնային աւուրն Ձ մղոն։ Արդ գիտեա, եթէ քանի աւուր հասանէին նմա։  Թ հարցումն. Որս էր Կամսարականացն ի Գէն եւ կալեալ էր երէ բազում. եւ ինձ որսամասն ետուն բերել վարազ մի։ Եւ վասն զի անարի էր տեսլեամբն կշռեցի եւ գտաւ փորոտին Դ մասն ամենայն կշռոյն, եւ գլուխն Ժ մասն, ##տքն Ի, ժանիքն Ղ, անձն Մ եւ ԺԲ լիտր։ Արդ գիտեա, թէ ընդ ամենայն քանի լիտր էր վարազն։ Ժ հարցումն. Լոք մի կալան ի Մարմետի ի գետն յԵրասխ եւ ես կշռեցի զնա եւ գտաւ գլուխն չորս մասն ամենայն կշռոյն, եւ տուտն Զ, եւ մէջքն ՃԽ լիտր։ Արդ գիտեա, թէ ընդ ամենայն քանի լիտր էր:  ԺԱ հարցումն. Այր մի վաճառական էանց ընդ երիս քաղաքս եւ բաժ արարին լառաջնումն եւ հանին զկէս եւ զերեւոր իրացն։ Եւ յերկրորդ քաղաքին թուեցին զոր ինչ ունէին Ձեւ հանին զկէս եւ զերեւորն. եւ յերրորդ քաղաքին անդրէն այլ թուեցին եւ հանին զկէս եւ զերեւորն։ Եւ մինչ ի տուն եկն, մնացեալ էին դահեկանք ԺԱ։ Արդ գիտեա, թէ ընդ ամենայն քանի դահեկան ունէր։  ԺԲ հարցումն. Նաւակ մի առնել կամէի եւ իմ Գ դրամկունք իսկ կային եւ այլ ինչ ոչ կայր. եւ ասացի ցմերձաւորս իմ Տուք ինձ մէն մի սակաւ ինչ, որ առնեմ զնաւակս։ Ոմն ետ Գ կշռոյն, եւ ոմն ետ զԻ, եւ ոմն զԶ, ոմն զԷ, եւ ոմն զիԸ։ Եւ իմ առեալ արարի զնաւակն։  Արդ գիտեա, թէ ընդ ամենայն քանի դրամ էր նաւակն։  ԺԳ հարցումն. Ոմն յաշակերտաց իմոց առեալ խնծորս գեղեցիկս ի Խարայ, գայր ընծայեցուցանել ինձ։ Պատահեցան նմա երեք պարք ի խաղուց եւ հանին առաջին պարն զկէսն եւ զԴ մասն խնծորոյն, նոյնպէս եւ երկրորդն զկէսն եւ զԴ մասն, նոյնպէս եւ երրորդն։ Եւ զմնացեալսն եբեր առ իս խնծորս Ե։  Արդ գիտեա, թէ ընդ ամենայն քանի լեալ է։  ԺԴ հարցումն. Գինի կայր ի մի կարասի. վարդիւ կազմեալ էին. եւ թակոյկք կճեայ երեք։ Եւ հրամայեցի հանել զգինին անդր. մին տարաւ զերեք մասն եւ մինն զԶ, իսկ միւսն զԺԴ, եւ զմնացեալն յայլ ամանս հանին, եւ էր փաս ԾԴ։ Արդ գիտեա, թէ ամենայնն քանի էր լեալ։  ԺԵ հարցումն. ի մի կայր ինձ ազնիւ, վաճառեցի եւ գնոցն Ի մասինն կովեան գնեցի, եւ Է մասինն այծեան, եւ Ժ մասին եզնի, եւ ՅԺԼ դահեկանի ոչխարս առի։ Արդ գիտեա, թէ ընդ ամենայն քանի դահեկան լինի։  ԺԶ հարցումն. Ես եկեղեցի չինէի. գաղատոս մի կալայ, որ ածէր աւուրն ՃԽ քար, եւ յետ ԼԹ աւուր գործառնութեանն միւս այլ գաղատոս կալայ, եւ ածէր աւուրն ՄԺԸ քար։ Եւ որպէս նա նմա հաւասարեաց եկեղեցին կատարեցաւ։ Արդ գիտեա, եթէ ի քանի աւրն հաւասարեազ։  ԺԷ հարցումն. Նաւ մի երթայր լի ցորենով. եւ կէտ մի զհետ մտեալ նաւին նաւորդքն երկեան եւ ընկեցին նմա կեր զհասարակ ցորենոյն։ Եւ լԲ աւուրն ընկեցին զհինգ մասն մնացելոյն, յերրորդումն զԸ, ի չորրորդումն զէ։ Ապա ի նաւահանգիստն հասին եւ մնաց են։  Արդ գիտեա, թէ ընդ ամենայնն քանի լեալ էր։  ԺԸ հարցումն. Ապաղարէ մի էր իմ խանգարեցի եւ այլ սպաս արարի. զԳ մասն մեսուր մի արարի եւ զչորրորդ մասն այլ մեսուրի արարի եւ զԵ մասն Բ բաժակս արարի, եւ զվեցն երկու սկուտեղս արարի. եւ երկու հարեւր եւ Ժ դրամէ սկաւառակ մի արարի։ Արդ գիտեա, թէ ընդ ամենայնն քանի էր լեալ ապաղարէն։  ԺԹ հարցումն. Այր մի լերիս եկեղեցիս եմուտ եւ խնդրեաց յԱստուծոյ յառաջնումն, եթէ Տուր ինձ որչափ ունիմս եւ տամ քեզ ԻԵ դահեկան։  Նոյնպէս եւ յերկրորդումն ետ զԻԵն, նոյնպէս եւ յերրորդումն։ Եւ առ իւր ոչինչ մնաց։ Արդ գիտեա, թէ յառաջն քանի ունէր:  Ի հարցումն. Ներսեհի Կամսարականի Շիրակայ եւ Արշարունեաց տեառն բուն կանգնէր առ ստորոտով լերինն, որում Արտին կոչեն։ Եւ ի գիշերի միոջ մտին երամակք ցռուց բազումք։ Եւ ոչ լեալ ատակ որսորդացն ընթացեալ պատմեցին նմա ի գեաւղն Թալին։ Եւ նորա իւրովի եկեալ հանդերձ եղբայրաւքն եւ ազատաւքն եւ մտեալ կոտորէին զերէսն։ Եւ եղեն կալեալք ի թակարդի հասարակ երէոցն. եւ եղեն սպանեալքն նետիւ չորս մասն. եւ զմատաղ երէն ողջ կալան, որ եղեւ ԺԲ մասն. եւ եղեն մե ռեալք ի նիզակէ ՅԿ երէ։ Արդ գիտեա, թէ ընդ ամենայնն քանի լեալ էին։  ԻԱ հարցումն. Ներսեհ Կամսարական որդի Արշաւրի, անուանակից եւ նախնի այսմ Ներսեհի, ի յաղթել պատերազմաւ Բահղլճացն առնու գերի սաստիկ յոյժ։ Եւ հասեալ ի դուռն արքունի, ընծայեցուցանէ թագաւորին պարսից զհասարակ գերւոյն։ Եւ թուեալ զհասարակն եւ ընծայէ որդւոյ արքայի զէ մասն։ Եւ հրաժարեալ ի նոցանէ դառնայ յաշխարհն իւր։ Եւ եկեալ ի տուն գարիկպետի յոյժ մեծարի ի նմանէ, ոչ որպէս զնախարար, այլ որպէս զմի ոք ի թագաւորաց։ Եւ սա տալ նմա զԸ մասն գերւոյն։ Եւ եկեալ առ սպայապետն, զոր խորաւարանն կոչեն, եւ առաւել եւս ի նմանէ մեծարեալ տալյ նմա զԺԻ մասն գերւոյն։ Եւ եւս յառաջ եկեալ հասանէ յաշխարհ իւր եւ ընդ առաջ լինի նմա եղբայր իւր կրտսեր Հրահատ, եւ տալյ նմա զԺԳ մասն գերւոյն։ Եւ եւս յառաջ եկեալ ընդ առաջ լինին նմա ազատքն հայոց եւ տալ նոցա զինն մասն գերւոյն։ Եւ եկեալ ի Վաղարշապատ տայ ի սուրբ եկեղեցիսն զԺԶ մասն գերւոյն։ Եւ եկեալ Սահակ աւագ եղբայր իւր տալյի նմա զԻ մասն գերւոյն։ Եւ իւր մնաց ՇՀ անձն։  Արդ գիտեա, թէ ընդ ամենայնն քանի է լեալ։  ԻԲ հարցումն. Փարաւոն արքայ եգիպտացւոց պատուէր զաւր ծննդեան իւրոյ եւ սովորութիւն էր նորա յաւուրն յայնմ տալ ժ նախարարացն ըստ տասնեկի պատուոյն Ճ կարաս գինի խնկով կազմեալ։ Արդ բաժանեսջիր զայդ ըստ պատուոյն տասնեկին։  ԻԳ հարցումն. Շտեմարան մի էր իմ, յորում կայր գարի կայթ Մ։  Մկներ մտին եւ զամենայն գարին կերան։ Ես մուկն մի կալայ ի նոցանէ եւ պատուհասեցի։ Նա խոստովանեաց եւ ասէ. Յիս Ձ հատ եհաս։ Արդ գիտեա, թէ ընդ ամենայնն քանի հատ լեալ էր յշտեմարանին եւ կամ քանի մկունքն որ կերանն։  ԻԴ հարցումն. Երեք աւազանք էին ի քաղաքին աթենացւոց միաչափք եւ երեք ագուգայք գային յաւազանսն։  Մի ագուգայն քանզի յորդ էր ի ժամ մի լնոյր զաւազանսն. երկրորդն նուազ քան զնա յերկու ժամս լնոյր, եւ յերրորդն առաւել նուազ լերեք ժամս լնոյր։ Արդ գիտեա, թէ մինչ ի միասին խառնին ագուգայքն ի քաներորդ մասն ժամու լնուն զաւազանսն։  Լուծումն Ա հարցմանն։ Յառաջ քան զկոտորածն էին ՌԶԿ հեծեալ։  Լուծումն Բ հարցմանն։ Ղեալ էր մարգարիտն հարեւր եւ քառասուն եւ չորս հատ եւ գին մարգարտին ՑՉԻ դրամ։  Լուծումն Գ հարցմանն։ Լեալ էր դանձն կենդինար ՌՈԶԶ։  Լուծումն Դ հարզմանն։ Լինի հռոգ ուխտին ՎՄ լիտր։  Լուծումն Ե հարցմանն։ Լինի հռոգ սպայիցն կենդինար Մխ։  Լուծումն Զ հարցմանն։ Լեալ էր ունջ հազարոյն ՃԾ։  Լուծումն է հարցմանն։ Լեալ էր ընդ ամենայն ձուկն ՆԻ։  Լուծումն Ը հարցմանն։ Հասանէին յաւուրս ԻԵ։  Լուծումն Թ հարցմանն։ Լեալ էր վարազն ՅԿ լիտր։  Լուծումն Ժ հարցմանն։ Լեալ էր լոքն ՄԽյ լիտր.  Լուծումն ԺԱ հարցմանն։ Ունէր վաճառականն դահեկանս ՍՅՀԶ։  Լուծումն ԺԲ հարցմանն։  Լեալ էր նաւակն ԽԲ դրամ։  Լուծումն ԺԳ հարցմանն։  Լեալ էր խնծորն Յի։  Լուծումն ԺԴ հարցմանն։ էր գինին փաս հարեւր եւ քսան եւ վեց։  Լուծումն ԺԵ հարզմանն։ Լեալ էր գինք ձիոյն վեց հարեւր եւ տասն եւ վեց դահեկան։  Լուծումն ԺԶ հարցմանն։ Հաւասարեաց գաղատոսն յաւուրս Հ։  Լուծումն Ժէ հարցմանն։ էր հացն ի նաւին ԻԴՌ կայթ։  Լուծումն ԺԸ հարցմանն։ Լեալ էր ապաղարէն ՏՄ։  Լուծումն ԺԹ հարզմանն։ , Լինի դահեկան ԻԱ # դ ը։  Լուծումն Ի հարցմանն։ Եղեւ ընդ ամենայն երէն ՍՃԿ։ Լուծումն ԻԱ հարցմանն։ Լեալ էր ընդ ամենայն գերին ՍՄԽ։  Լուծումն ԻԲ հարցմանն։ Հ Ա. ա. Շ. ե, ժ, ծե։  Բ. գ, #, ժ, խ, ձը։  Գ. ե, գ, ժե, խդ, կ, կզ։  Դ. է, ե, ի, խդ։  Ե. թ, ժա։  Զ. ժ, #, ե, ժ, իբ, լ, լգ։  Է. ժբ, «, ժ°, իբ, լ, լգ, ծե։  Ը. ժդ, գ, ժ, ժե, իբ։  Թ. ժզ, ե, ժ, իբ, ծե։  Ժ. ժը, ժբ, իբ, լգ, խդ։  Լուծումն ԻԳ հարցմանն։ Լեալ է յշտեմարանին գարեհատ ՓՀՄՀՂՀԴՀՏ եւ լեալ են մկունք կերաւղք գարւոյն Ճ«ԳՑՊ.  Լուծումն ԻԴ հարցմանն։ Զուգախառնեալ ագուգայքն լնուն զաւազանսն ի դ, զ, ժզ, ժը մասն ժամուն։