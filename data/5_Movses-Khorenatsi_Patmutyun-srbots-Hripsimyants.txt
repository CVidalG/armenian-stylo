ՅԱՂԱԳՍ զանազան տեղեաց և գնացից և վարուց սրբոց հռիփսիմեանցն, որ ոչ երևին գրեալ ի յոլովից ճոխաբան պատմութեանց, ի բազմաց մա տենագրաց Յունաց արարեալ քննութիւն և իմացեալ զմիտս ճառից որ հեռի էր ի ստութենէ և լի ճշմարտութեամբ, կարգեցի քեզ ի գիրս յայսմ. որում ոչ զոք կարծեմ ընդդիմանալ ի միտս ունողացըն . բայց միայն եթէ ոք ստութեան հաճեալ, զոճ պատմութեանս քակել ջանայցէ։ Օատենաբանութիւնս իմաստնոց յելլադացւոց յԱտտիկէ իմ ընթերցեալ, բազում անգամ գտի զոճ գրոցս, որ ի ճահ գայր պատմութեանս մերոյ հիւսման։ Յոյժ պիտանի և յօգտութիւն մեզ լսի որ անուն գրոցն կոչի Իաւթի հռովմայեցւոյ գիրս եկլեսիաստէս. զոր կամեցեալ իմ թարգմանել, և ոչ ժամանեցի. մնաց այլում տեղւոյ և կամ իմաստնոյ։ Զի ես մահկանացու գոլով, ծեր և հիւանդոտ, երկուցեալ ոչ հրեշտակ գոլով, կամ որդի բարձրելոյ, որպէս աստուածայինն ասէ բան, սակաւ մի երկրորդեցի ի նոյն գրոցս, զոր քաջ քարտուղարն թողեալ Ագանթանգեղոս. որ և ոչ կարէր զամենայն զբանս և զգործս ի միտսն ծովացուցանել, մնալով և այլոց ևս։ Եւ արդ ի նոյն գիրս պատմի, ի նոյն թագաւորական տոհմէ գոլով սրբոյն, լինել Աւգոստոս կայսեր ցեղապետ թագաւորաց։ Լինի և Գայիանէ ի նոյն ցեղէ, առաքինի և զարմանալի հօր և մօր դուստըր։ Նախանձ ունելով առաքելական դասուցն, գրէ որպէս տեսութեամբ նոքա էին մօտագոյնք առ նոսա. որոց ոչ հին համբաւով ի մոռացումն ինչ էին եկեալ գործք նոցա, ընդելեալ կամ յուլացեալ, որ պէս առ մերովք ժամանակօքս աստուածպաշտու թիւնն նուաղեալ, սրբութիւն լռեալ, և տնկեալ մեղք։ Այլ արքն որպէս թէ առաքեալք, լաւութե նախանձ ունէին, և կանայքն զգաստանային նախանձ ունելով Աստուածածնին, Քրիստոսի լինելով մարք, որպէս ասաց ոմն ի հարցն։ Յայսցանէ գոլով և ծնողքն սրբոյն Հռիփսիմեայ, սան յաւազանէն լեալ սրբոյն Գայիանեայ, որ էր մայր կուսից վանականաց ի Հռովմի վանս սրբոյ առաքելոյն Պաւղոսի. զոր իւր տեղի որոշեալ երանելոյն, պատշաճ և պարտ գոլով, հրաման յառաքելոյն առեալ աղօթել. որ և այլք յետ նորա աշակերտեցան, լինելով անձինս երեք հարիւր, պահելով զհրամանս առաքելոյն։ Եւ այսմ տեղւոջ տեսուչ գոլով Գայիանեայ, սնուցանէ առ ինքեան զՀռիփսիմէ ի մէջ զգաստացելոց կուսանացն. որ և պտուղ աղօթից նորա յարբունս հասեալ, տեսեալ ի նմա զհոգւոյն մեծանձնութիւնն, անուանէ զնա աղախին գոլ սրբոյ Աստուածածնին, և տայ զնա ուխտիւք և աղօթիւք ծառայել Աստուածածնին։ Արկանէ և ի նմին պարանոցն խաչ զսըրբոյն Յակովբայ զմածեալն տէրունական արեամբն, ի կենաց փայտէն հատեալ վասն խնդրոյն Պատրոնիկեայ տիկնոջ, որ և ինքեան գոլ պահապան ի ձեռն նմին եղբօր տեառն, առաւել փափաքմամբ և երկիւղիւ առեալ արկանէր ի պարանոց սրբոյ մեծին Հռիփսիմեայ, որպէս և յայնժամյականջսն Ռեբե կայ զգինդսն, հարսնանալ հօրն հաւատոց Աբրահամու, թէպէտ և ոչ նման, այլ երկոքին ի խորհուրդ եկեղեցւոյ. և այս այսչափ։ Այլ ի հասանել յուզման ժամանակին, վասն ազնուական ազգին և սքանչելատեսիլ գեղոյն, որ և յաշխարհի փայլէր հոգւով, խորհէին առնուլ ի պատիւ տանն հռոմայեցւոց ի թագուհութիւն տիեզերապետութեան։ Եւ Գայիանեայ իմացեալ հոգւոյ ակամբ, առեալ զնա փախչի յԵգիպտոս յԱ ղեքսանդրիա. և անտի ելանէ յԵրուսաղէմ երկըրպագեալ սրբոյ տեղեացն որ անդ։ Եւ երթեալք ի յայրն, աղօթս և պաղատանս մատուցանէին առաջի սրբուհւոյն, օգնել կուսին վտանգելոյ և փախուցելոյ, որ եղև նորա աղախին ի մանկութենէ։ Եւ գնացեալ անտի ի Գեթսեմանի ի գերեզման Աստուածածնին, և անդ աղօթելով ասէր. Սայր լուսոյ կոյս անարատ, որ կուսութեանց ես վերակացու, և սրբութեան օգնական, ընկալ զաղաչանաց աղօթս յանարժան աղախնոյս. և զորդի հոգւոյ իմոյ զոր սնուցի քեզ տուեալ աղախին, զգաստացեալ արդարացո արժանաւորապէս, և մի տար փորձել օտարին, և մի տացես աղտեղանալ անձամբ ի ձեռն պիղծ թագաւորացն, զի մի ուխտս մեր որ առ քեզ է խափանեսցի։ Այլ յիշեա զպանդխտութիւն իմ և զծուփս ի կենցաղս մեր որ վասն քո, յիշեա և զչարչարանս որդւոյ քո և Աստուծոյ մերոյ, և ողորմեա մեզ. վասն որոյ զքեզ օրհնեմք։ Եւ երկրպագելով Աստուածածնին և բազումարտասուս հեղեալ, մնալով անդ ամսօրեայ ժամանակաւ։ Ապա տեսիլ երևեալ սրբոցն, և հրաման առեալ գնալ ի Հայք յերկիրն արարատեան ի բաժին Թադէոսի առաքելոյն։ Եւ զպատկերն փայտեղէն որ եդեալ է յերեսս իմ յաւուր փոխման իմոյ, զնա խնդրեսջիք, կատարեալ զընթացս ձեր արեամբ։ Եւ դարձեալ անտի խնդութեամբ եկին յԵդեսիաքաղաք, և երկրպագեալք փրկչական պատկերին և լցան ուրախութբ, համարեցան տեսեալ զԲանն մարմին եղեալ։ Դարձեալ սքանչելի տեսիլ երևեալ յորդորէին ի ճգունս։ Եւ այլ կանայք ի նոցանէ մեկնեալք մնացին ի նմին քաղաքի ի մեծ եկեղեցւոջն Աբգարու, ի հիման սրբոյն Թադէոսի կըօնաւորեալք։ Սապէս և անտի ի Դարանաղեաց գաւառին կացեալ ի խորշ լերինն Սեպուհ կոչեցեալ, որ անուանեցաւ Սանեայ այրք։ Աւելի քան զեօթանասուն հոգի զսրբոցն ասէ պատմագիրս ելեալ ընդ նոսա ի հռովմայեցւոց քաղաքէն, որք բնակեցան ի տեղիս տեղիս։ Իսկ զտեղին կալեալ այլոց քերցն, և քոյր Գայիանեայ Եւ զոյի անուն, միաբանեալ քերբքն կատարեցան բարի վկայութեամբ ի Դիոկղետիանոսէ ամբարշտէ, ըզթոյնս չարութեանն ի նոսա թափելով, որք եղեն վկայք Քրիստոսի, յաղագս ոչ ըմբռնելոյ ի վարկս մահու զմեծ առաքելուհին։ Եւ բազում տառապանօք գնացեալ եկին ի բզնունեաց գաւառ, ի քաղաքըն Խլաթ, երեկօթս արարեալ։ Եւ անտի փոխին և գնացեալ ի գաւառն Մոկաց, Սուրբ խաչ կոչեցեալ տեղի. որ և մեծ սքանչելիս կատարեաց ած ի ձեռն նոցա պատուական սուրբ խաչիւն Եսայեայ և Դանիէլի, որում ես և դու հասու, և մեզ երկրոր դել զի՞ է։ Կճաւն կոչեցեալ տեղի դիւաց լցեալ պաշտամամբ, հասեալ անդ առաքելանման քահանայիցն և սրբոց կուսանացն, զընդդիմամարտն արգելուին զձիոցն. յորում զայրագնեալ դիւացն դիմեալ ի վերայ խեղէին, ծռէին, պնչատէին զպաշտօնեայս իւրեանց. որ և անդ առաքելանշան քահանայքն հալածեալ զնոսա, և քանդեալ զպաշտամունս նոցա, բժշկէին զխեղեալսն. վասն որոյ տեղին կոչեցաւ Կճաւ. յորում թողու զխաչն իւր սուրբն Գայի անէ ախոյեան դիւաց որ էր աւազակին. որ և ըզտեղին յետոյ հաստատէ վանս սուրբն Գրիգոր։ Եւ վասն յայտնի անուանն նոքա գաղտ գնացեալ ընդ մէջ Կորդուաց ընդ լեառն Սողոփ, ի բերկրացւոց գաւառին և ախտ աչացաւութեան զնոսա տագնապեալ, և կացեալ յաղօթս, երկու աղբերք բղխեցան, որ է ժանգ ջրոյն կարմիր և սպիտակ. և մինչև ցայսօր օգնէ աչացաւաց յանուն սրբուհեացն։ Բայց այսր լերին ասի յԱսորւոց, թէ ի նուազել ջուրցն հեղեղաց, եհաս տապանն ի գլուխ լերինն, որ է Սարարադայ. և ընդ մէջ անցեալ սղոցաձուկնն արգելու զնաւն. և անուն քաղաքագեղջն կոչեցաւ Թըմնիս այսինքն թէ ութ ոգիք ելին ի տապանէն։ Իսկ սրբոցն յապահովացեալք, խրճիթս շինեալ բնակեցան։ Եւ անտի գնացեալ և օթեվանս արարեալ ի վտակս գետոյն մօտ ի կամուրջն ի կողմն Տմորեաց, ի ծառաւէտ ընկուզուտ տեղիս։ Եւ ան տի փոխեալ ելանեն ի հայաստան գաւառ, ի խորին խորշ լերինն մշկունեաց։ Ի սմա ասի այծեմունս մըշկապորտս լինել, ուր և բազում ուրուկս հալածականս գտեալ, բժշկեն զնոսա սուրբ խաչիւն ընտրեալ քահանայքն, ուր և ի տեառնէ աղբիւր շնորհեալ նոցա. և յայսմ տեղւոջ կային ծեր կանայքն մինչև ցօր կատարման իւրեանց։ Եւ չուեալ անտի և կացեալ յեզր բժունեաց, կային անդ բազում աւուրս. և անտի փոխեալ բնակեցան յայնկոյս գետոյն մօտ ի յակն յորդաբուղխ, յորդորեալք ի շնորհաց սուրբ հոգւոյն, բազում աւուրք անցուցանելով, զուարճացեալք ի տեղւոյն բարեհամբաւութիւնն։ Եւ ապա աստ այլք ի նոցանէ կացեալք. որ անուանի տեղին Սուրբ տիկին։ Եւ անտի յառաջ անցեալ ուստի հոսի գետն բովանդակ. որ փոքրագոյն չար ջուրքն հոսեալ ի լերանց Կանգուարայ, որ կոչի Ագռաւաքար. և դարնանային ուղխքն գետացեալ, գան յօժընդակութիւն գետոյն մեծի, որ կոչի Տիգրիս, հասին ի տեղի մի, և գտին սակաւ ինչ քրիստոնեայս ձևանշան ունելով զպատկեր Տիրամօրն, որումերկրպագեցին ուրախացեալք, և տային գոհութիւն սրբուհւոյն։ Եւ սակաւ աւուրս կացեալ, ոչ կամեցեալ հաւատացեալքն, երկուցեալք ի կասկածանացն, և նոքա գնացին ի գլուխ լերինն Պաղատոյ, զոր ասէին սաստիկ յոյժ ի նմա լեալ դիւացն, տուն Արամազդայ և Աստղկայ մեծարէին։ Եւ յաճախ պաշտամամբք տօն կարդային, որ է Պաղատ։ Եւ անտի գնացեալք ի խորաձոր զառ ի վայր լեռնէն յարեգականն կոյս, սակաւ մի առ ի կողմն հարաւոյ, ի կատար լերինն, որ ի վայր իջանէ, տուն կրակի, անյագ հրոյ, անդադար այրման աստուածոցն. և քարինս հոսեալ յակն յորդաբուղխ աղբերն, որ բղխէ յոտն լերինն, որ է յառաջս խորավիմին, որ կոչի տեղին ութ։ Քանզի վառէին զկրակն քոյրն, և զաղբիւրն եղբայրնԵւ յայրս քարին որջացեալ կային վիշապք երկու, դիւացեալք և սևացեալք, որոց աղջիկ կոյս և պատա նիս անմեղս զենուին։ Այնոցիկ արեամբն զուարճա ցեալ դևքն և բագնօքն, հրովն և աղբերբն, ահա գին իմն տեսիլ և փայլումն և թնդմունս և կայթմունս գործէին։ Եւ ի մէջ խորաձորոցն օձք և կա րիճք լի թիւնաւոր մահաբերին լցեալք։ Անդ հասեալ սուրբ կանանցն, և աղօթիւք և արտասուօք ի յերկինս հայեցեալ, առեալ զսուրբ նշանն և ի վերայ կացեալ աղբերն, և փախստական եղեալ դիւացն ի բագինն անկանէին, վայ զվայիւ աղաղակեալ։ Եւ ի լեռնէ ի լեառն ոչ այլ ինչ լսիւր, բայց վայ զվայիւ ճիչեալ։ Եւ նոքա ընդ մէջ ձորոյն անցեալ, օձք մարմնաւորք քարացեալք կան մինչև յայսօր։ Եւ ի բագնացն փախուցեալք դևքն անկանէին յերկիրն Մարաց։ Եւ զպատկերն փշրեալ զօրութեամբ սուրբ խաչին. զոր տեսեալ գեղջն, հաւատացին ի Քրիստոս ի ձեռն սուրբ երանելեացն։ Եւ անտի ելեալ և ընդ հիւսիսով իջեալ, եկին ի գեօղն ոչ կոչի Կորիթ։ Զկուռսն փշրեցին, և զօձսն թիւնաւորս սպանին, նշանաւ սուրբ խաչիւն, և զաղբիւր դիւացն ցամաքեցուցին, զոր և յետոլ զտեղին սուրբն Գրիգոր շինեաց եկեղեցիս երկուս։ Եւ ի Կորիթ փայտեղէն սեղան կազմէ, և նշան թողու անդ զգօտին և զգաւազանն իւր։ Իսկ սրբոցն ի Տոսբ գաւառ ելեալ, զսուրբ նշանն թողուն հանդէպ Վանի, ի հարաւակուսէ լերինն, փոքրագոյն խրճիթս շինեալ վանաց. և եդին անդ վասն կասկածի հալածանացի վերայ կացելոց։ Եւ անդ ի լեառն Վարագ ամրացեալք. զի լուան խնդիր լինել ինքեանց, ցան և ցիր ի խորշ լերինն բնակեցան, արարեալ իւրեանց գետնափոր դադարս։ Այսպէս երկուք ոմանք ի քահանայիցն սրբոց բնակեցան ի նմին տեղւոջ մինչև ցօր կոչման և կատարման իւրեանց առ Քրիստոս։ Եւ տեղիք նոցա կոչին Ուրբաթայրք. քանզի ի յուրբաթէ յուրբաթ մատուցանէին զսրբութեամբ պատարագն, և բաշխէին արժանաւորապէս սուրբ կանանցն զմարմին և զարիւնն տեառն։ Արդ ով պատմեսցէ զզօրութիւնս տեառն, լսելի լինել սքանչելեաց նորա։ Որ ի ձեռն ողորմութեան իւրոյ ծագեաց մեզ լոյս գերազանց յարևմտից արևելից հայաստան երկրի, մանաւանդ ի ձեռն կա նանց, յորոց մտին մեղք յաշխարհ։ Որ ամենայն ինչ կարելի է նմա, և տկարանայ առ ի նմանէ և ոչ ինչ։ Արդ վասն կատարման և չարչարանաց և նահատակութեան երանելեացն, յայրարատեանգաւառ ի Վաղարշապատ քաղաքի ուսցիս ի յԱգաթանգեղայ պատմութեանցն։ Յորոց ձեռն ծագեաց մեզ անստուեր արեգակն ի բարձանց, լուսաւորելով զմեզ լուսով աստուածգիտութեամբ. պայծառացուցանելով զսիրտս հաւատացեալ ժողովրդոց տօնասիրաց և աստուածասիրաց. վասն զի «Քրիստոսի վալելէ փառք և զօրութիւն և իշխանութիւն յաւիտեանս յաւիտենից. ամէն։ Նորահրաշ և գերապայծառ է տօնս, և զաւետիս հոգևոր ցնծութեան ընդհանուր առձայնէ բոլոր հայաստանեայցս, մշտահոս առաքինութեամբն լուսերանգ պսակեալ ծաղկօքն զանձինս աստուածասէրս, որք վկայիցն պատուով ցնծան, և նահատակացն արեամբն զուարճանան։ Կուսական է տօնս, և զլուսաւոր պարս կուսական դասակցութեանց երկնայնոցն բոցեղէն զուարթնոցն յորդորէ տօնակից լինել և զուարճակից, աղքանազեան ազինս զսա տեսանել փառացն Քրիստոսի փայլմամբ յայսմ աւուր պսակեալ և հրճուեալ։ Մարտիրոսական է տօնս, և ճգնաւորական հանդէս, և զվկայիցն բոլոր պսակակապ թագազարդեալ դասս հանդերձ պալծառ և մեծ առաքելոց սրբոց, և մարգարէիցն աստուածազգեաց պարուք կոչէ ի նոր Սիովն, պարակից լինել մանկանց առագաստի, զհոգևորն երգել զերգս երկնաւոր հարսանեաց ի փառս անմահ փեսային։ այսօր ցնծութիւն երկնի և երկրի, և աւետիք մէծ երկնաւոր շնորհաց. պայծառ լուսով շրջափայլեալ ի տան Թորգոմայ ի հաւատացելոց ազդէ ի հոգիս ցնծութիւն երկնի. զի լոյսն կենդանի որ փայլատակէր յերկնից ի հռիփսիմեանց, ի սմա փայ լակնաբորբոք ճառագայթիւք բացափայլեաց, զա նիծից պարաբառնայ զփուշ, և վկայական արեամբ նորոգեալ զերկնայինն ի սմա ծաղկեցուցեալ արդարութեան բողբոջս բանաւոր բուսոց, բուրեալ զանուշահոտութիւն սաղմոսաց. ի սմա հնչեն փառք թագաւորին անմահի։ Այսօր ցնծութիւն երկնի զի յերկրի ընկալաւ հարսն աստուածազգեաց զվայել չականն եդեալ պսակ, զգեցեալ զլոյս և զանմահութիւն, և օրիորդք խաչազգեացք ընդ նմա ծիրանազարդեալք կուսական արեամբն, ընդ երկնագումարն անցանելոց պարս սրովբէիցն մտեալ ի սրբութիւն սրբոցն յառագաստն լուսոյ առ Բանն փեսայացեալ կալ ընդ աջմէ նորա դշխոյ սուրբ յոսկեհուռն պսակեալ. և զօրք հրեշտակաց փափագեալ իջանեն ի հոտ անոյշ ծաղկաձև վարդագոյն արեան վկայիցն, և հողեղէնն ի հրեղէնն միացեալ, որ զվկայիցն յաւէտ հրաշացուցանէ հանդէս։ Այսօր գերահրաշ և լուսապայծառ փառօք ցնծալ եկեղեցի հայաստանեայց կուսականացս տօնիւս. որով զԵրրորդութեանն ընկալաւ զլոյս. մերկացաւ զհնութիւն մեղաց. հարս նազգեաց արփիափայլ հրաշիւք թագ ի գլուխ հըրճուի. և պարծի ի պսակիչն իւր Քրիստոս, զվկայիցն տօնելով զհանդէս։ Այսօր յիշատակ սուրբ և մաքուր անարատ Քրիստոսի հարսինն Հռիփսիմեայ ասեմ, և որ ընդ նմա աղբիւր զգաստութեան և մայր հաւատոյ Գայիանեայ, և որդիք սրբութեան, կուսանք իմաստունք մշտավառ լուսով ջահազգեաց ծագեն յարևմտից, զԵրրորդութեանն համապայծառ լոյս ի հայաստանս փայլատակեալ աշխարհ։ Եկայք այսուհետև Քրիստոսի նոր ժողովուրդք, և անթառամ ծաղիկք սրբութեան, իմաստուն կուսանացն զպտուղս բարեբանութեան աստանօր հատուսցուք ի պատիւ վկայիցս. աստ ուր կուսութիւն և զգաստութիւն պարտ է, զկենսաբեր ողկոյզն պըտղաբերելով։ Եկայք փութասցուք զանմահութեան խորհրդոցն կթել պտուղ, և զաստուածազգեաց զյարութեան բուրել զհոտ, զկուսականս զայս վըկայիցս մեծարելով զտօնս, և զաշխարհս մեր բարեհամբաւեսցուք ասելով։ Ուրախ լեր և ցնծահայաստան աշխարհ նոր Իս րայէլ երկիր աւետեաց, և դրախտ աստուածատուն։ զարդարեալ առաքելովք և մարգարէիւք, և սրբոցն լուսեղէն դասուքն. վկայիցն արեամբ ի քեզ մոլորութեանն շիջաւ բոց, և ճշմարտութեանն ջահ վառեալ բորբոքիբոց, լոյսն անաղօտաբորբոք ճառագայթիւք։ Ուրախ լեր և ցնծա մարգարէական աւետեօք լեառն Սիովն, կողմանք հիւսիսի, քաղաք թագաւորին մեծի. կուսական արեամբն ի քեզ մեղացն ցածեալ ջրհեղեղ, և աւետարանականն ահա համբարձեալ գետք զձայնս ի գնացս իւրեանց տիեզերատարած և լուսասփիւռ հրահոսան վտակք զքոյդ արբուցանեն դրախտ բանական երկնային տնկոցն յարազուարճ և մշտափթիթ լուսեղէն կանաչութեամբն ծաղկեալ պտղով, ունելով զգիտութիւն էական լուսոյն։ Զուարճացիր և բերկրեանոր Սիովն, զարթո զոր դիս քո թմբկօք և պարուք յերգս հարսանեաց, և ել ընդ առաջ երկնաւոր հարսին. զի ահա գայ հարսն սուրբ ի Լիբանանէ, զարդարեալ ի լոյս վայելուչ, արկեալ զիւրեաւ զարեգակն, և զլուսին ընդ ոտիւք. և ճառագայթարձակ փայլմամբ փառացն «Քրիստոսի պսակեալ կոչէ առ նա խանդակաթ սիրով, համբուրեսցես զիս ի համբուրից բերանոյ քո. զի եկն զկնի քո անձն իմ։ Ահա գայ հարսն կոյս սլացեալ ի թևս հոգւոյն, բազմապայծառ լուսով կուսութեան փայլեալ։ Գայ ի հանդիպումն անմահ փեսային ասելով. իւղ թափեալ է անուն քո, վասն այնորիկ օրիորդք սիրեցին զքեզ։ Գայ ի դէմս իւր ունելով զարդարութեան արեգակնն, և աստեղք լուսաճաճանչ զնովաւ ճառագայթեալ զվաճառ բազմագին լուսովն յարևմտից սփռեն տարածանենի ծագս հիւսիսոյ։ Գայ խօսեցեալն իրաւամբք և արդարութեամբ, սպաս զիւրեաւ ածեալ զզօրս երկնից զպարս հրանիւթիցն, և օրիորդք խաչազգեացք զհետ նորա հրճուին ասելով. ցնծասցուք և ուրախ լիցուք ի քեզ, զի քո է ճշմարտապէս ուրախանալ, վասն զի զքեզ ուղղութիւն սիրեաց։ Գայ մտանէ ցնծութեամբ ի յառագաստ արեան, տեսեալ զտէր իւր ցնծութեամբ եկեալի նոր առագաստի զենումն խաչին։ հրով և արեամբ հարսնանայ այնմ որ ի հուր աս տուածութեանն մաքրեաց զնա. և արեամբն իւրով ծիրանաներկեալ խաչազգեաց լուսով պսակեալ ինքեան հարսնացոյց. որում հոգին սուրբ հովանաւորեալ աստուածային հարսանեացն, անապական կուսութեամբ ծնաւ ի յոյս կենդանի։ Այս է բազմերջանիկ և սուրբ կոյսն Հռիփսիմէ, և այս է նորա սպաս կուսութեան և փառաց։ Արդ վասն զի որք զարքայական հարսանեաց և կամ զհանդիսական մարտից դրուատեն զգովեստ, զաշխարհն և զազգն պաճուճաբանելով զիրսն պան ծացուցանեն. իսկ որ ի մէնջս գովի հարսն սուրբ, նահատակք յաղթողք և կուսանք իմաստունք, սոցա ոչ ի ստորից երևութից պաճուճազարդ բանիւ արուե ստախօսեալ, այլ յերկնից ի վերուստ հոգւոյն սրբոյ հրաշմամբ գովեալ, արեգակնապէս փայլմամբ ընդ երկնաւս փայլատակեալ։ Բայց վասն զի պսակեալս այս ի հոգւոյն սրբոյ հարսն մայր իմոյ հոգւոյս կուսութեամբ անապական զիս ծնեալ, և ի գիրկս սրբութեան գգուեալ, կուսական արեամբն զաստուած գիտութեան արբուցեալ կաթն հաղորդեցոյց զիս ի բանն կենաց, և բնաւորականն այն ի ծննդոց առ մարս առանց ուսման բնաւորեալ զգութ զիմս ստիպէ դեռաբոյս անձն զսրբոյ մօրս և զկուսի աստուածավայելուչ փառաց ներբողելի յարախըմբմունս հոգևոր սորա ծննդոց, յաղագս այսորիկ սկսայ զսուղն ի բազմաց, առաջնորդ ունելով զբան կենաց։ Սա, որպէս ամենեցունց յայտնի է, ի հռովմայե ցւոցն գերապայծառ նահանգէն, ի ծիրանափառ օ գոստականացն կայսեր երկնային բուսաւ ծաղիկ առաքելական արեամբն Պետրոսի և Պաւղոսի յանդս հոսեալ առոգեալ, փթթեալ ծիրանազգեստեալ մաքրութեամբ ի կուսական ի գիրկս սրբուհւոյն Գայիանեայ,ի վկայարանս նոցունց մերձ առ սեղանովն սնեալ սրբով, զարգանայր հասանել ի չափ հասակի կատարման առաքելական հաւատոցն։ Ի նոցունց իսկ փեսաւերացն աստուածազգեաց յարմարութեամբ հօրն առ տանն ընծայի, առաքելակա նաւն հրճուեալ զարդու զկենդանութիւն զգաստութեան արկեալ զիւրեաւ. բազմալոյս առաքինութեամբ պճնեալ, Երրորդութեանն համապայծառ լուսով պսակեալ,ի պատկեր ստեղծչին հոգւով կերպարանէր, անապական և անեղծ կուսութեամբն առագաստեալ մնայր Քրիստոսի երկնից արքային։ Ոչ միայն հոգւովն մաքրութեամբն բազմապայծառ կուսութեանն ճառագայթիւք փայլեալ, այլ և քան զամենայն ոսկի սրբեալ և մաքրագոյն ունելով, որպէս արդարեւ ճշմարիտ լուսոյն հայելի արեգակնապէս փայլէր մարմնովն գեղեցկապէս ստեղծմամբ քան զծնունդս կանանց։ Երգեսցէ զայսոսիկ և ընդ մեզ հոգին սուրբ.Ամենայն փառք դստեր թագաւորի ի ներքուստ։ Հարսն Քրիստոսի հարազատ գեղեցկութիւն շտեմարանեալ, պատկեր կենդանի լուսոյն, նուէր անկողոպտելի, անդաստան ընծալեալ Աստուծոյ անկոխ , բուրաստան անմահութեան խորհըրդոյն, ծաղիկ անթառամելի կենացն, հոգւոյն սեղան, Աստուծոյ խնկանոց, աշտանակ բազմափայլ լուսոյն, աղբիւր կնքեալ ըստ սողովմոնեան երգոյն միայն պահեալ սրովբէից արքային. բանաւոր դրախտ երկրորդ Ադամայ հրեղէն պարուքն շուրջ փակեալ։ Յայս դրախտ նախաչարն ջանայր մտանել օձ, որպէս ի սկզբանն հակառակ առաջին ստեղծուածին լրբենի իւրովք չարութեամբքն կողոպտել ջանայր որպէս զդաւաճանող կինն զԲանին հարսնացեալ զբազմերջանիկ կոյսն յաստուածազգեաց փառացն անյագն ի չարիս. որ և ի հրեշտակացն մտեալ պարս զՅոբն հայցէր, և զտէր տեսեալ կերպիւ յանցաւորի մարդոյն, ի վերայ ընթացեալ մարդկութեանն փորձէր, անգիտացեալ թէ կործանելոց էր աստուածութեամբն։ Սա առ զկերպարանեալն ի պատկեր արարչին. զկոյս հովանացեալ զօրութեամբ բարձրելոյն տեսեալ ի կերպի յանցաւոր կնոջն, հնարէր ընդ մահուն արկանել թիւնուք. փոխանակ գեղեցկապատիր պտղոյն, զոսկիակուռ ծիրանազարդ կայսերական պատուով շքեղացեալ գոռոզն հռովմայեցւոց մոլեկան տրփանօք ի տենչանս բորբոքէր հարսնացուցանել ինքեան, զի այնու հանիցէ յերանութեանց դրախտէն զի Պաւղոսէ առթեալն Քրիստոսի հար սըն, կոյս սուրբ և մաքուր աղաւնի. որոյ վարձանս առեալ էր զդրախտին զվայելչութիւնն, զարքայութիւնն անանց, զուրախութիւնն անվախճան, զլուսոյն որդեգրութեան առագաստն, զլուսոյն խորանս և պար ցնծութեան զհրանիւթից ջոկս, և աստուածայնովն վառեալ սիրով տենչայր արդարութեամբ երևել փառացն Աստուծոյ, լինել պսակ վայելչութեան ի ձեռին տեառն և թագ արքայութեան ի ձեռին Աստուծոյ։ Օնա ժպրհէր փորձել չարն, անգիտացեալ թէ նովաւ լուծանելոց իցէ գոռոզացեալ պետութիւն նորա հանդերձ օձիւն նզովիւք. և կուսութեան նորա որդիք լուսոյ զչարութեան նորա կոխեալ փշրեն զգլուխ, անխած գարշապարօք գնալ զերանութեան ճանապարհն, հրաւիրեալքի լոյսն, փառաւորեալք ուստի նոյն կործանեցաւ։ Արդ չարին այսքան. իսկ կուսին զի՞նչ. զփեսաւերացն խանդաղատական արձակէր ձայն, թէ ո՛ մեկնեսցէ զմեզ ի սիրոյդ քումմէ. և թէ ահա մեք թողաք զամենայնն, և եկաք զկնի քո. և թէ Աստուծով կեցցուք, և ընդ Քրիստոսի խաչեսցուք. և թէ ընդ հովանեաւ նորա փափագեալ նստցուք. և աջ քո ընկալցի զմեզ վասն կենարար փրկչին, զի ասաց օն արիք գնասցուք աստի։ Զարթուցեալ այսու ձալնիւ զուարթուն սուրբ սերովբէն հողեղէն իմաստուն կուսանացն դասուք, սլացեալ ի թևս հոգևորս ըզգաստ և մաքուր կուսութեանն համանման թեթ և ամպոյ, յոր տէրն նստեալ մտանէր յԵգիպտոս. վերանայր ի ծագաց երկրէ ի գլուխ լերանց որ անդ նստէին, և զընդ երկնաւ շրջափակեալ լերինք յորս Ըստուածն հանգչի, որք ըստ մարգարէութեանն ցնծան առաջի տեառն, Պետրոս և Պաւղոս, ի սոցա գրկաց լուսաւորս այս գտաւ։ Ամպ որոտատեսիլ զանձրև հոգւոյն սրբոյ հոսեն և ցօղեալ ի ծագս հիւսիսոյ յաշխարհն Այրարատոյ յանդաստան երկնաւոր մշակացն Թադէոսի և արթողոմէոսի սրբոց առաքելոցն, զուարթացուցանել զբազմածաղիկ քարոզութեան նոցա բոյս։ Ծագեալ եհաս առաւօտն անստուեր լուսոյն բազմ աստեղն լուսով առ ղամպարաջահիւք պարուք հո գևոր աստեղացն, աւետարանել զծագումն արեգա կանն արդարութեան բազմափայլ ճառագայթարձակ լուսով. երեք հնգից ամօք ի ծոց երկրի ագանէր, ելանել և զմշտնջենաւորն առնել տիւ այսմ աշխարհի։ Պարունակեցաւ ամփոփեցաւ ճառա գայթն բազմալոյս ի հնձանս նորոյ աշխարհիս, ի կենաց որթոյն մեզ բարունակացեալ պայծառ և կա նուխ ողկոյզ կուսութեան բաժակաւն զմեզ արբուցանել զարիւն խաղողոյն որ ի խաչին հարաւ հընձան, և արբոյց տիեզերաց զանմահութիւն։ Խռովեցաւ պագշոտեալն այն գոռոզ չարին արբանեակ համանման Հերովդէի, տեսեալ զինքն ի կուսից խաբեալ. և սաստկապէս ցասմամբ գոռալով շարժէր զտիեզերակալ իշխանութիւն իւր. և կատաղի ցասմամբ թափէր զդառնութիւնն իւր ի հիմունս եկեղեցւոյ, քանդել կործանել, և արեամբ սրբոցն զտիեզերս արբուցանել։ Ազդ առնէր յարևելս արևմտեանն այն չար. զպարթևազանցն շարժէր զտէրութիւնն ի խնդիր չքնաղ մարգարտին գանձին ծածկելոյ ի հնձանս նոցա տէրութեանն։ Սողէր շրջէր ընդ տիեզերս սկզբնաչար օձն, զթիւն մահաշունչ ի թագաւորսն ազդէր և ի զօրս նոցա. պտուտէր շփո թէր զընդ երկնաւս. ի մարտս վկայիցն զչարէր տեսանելով զառ ի յինքենէ զխաբեալն ազնուականացն զօրաժողով ի վերայ լինել։ Երկնչէր տեսանելով յաղթահարեալ զինքն ի Մարիամայ սրբոյ կուսէն, և թէ և նորին դստերբն Հռիփսիմեաւ և ի բոլորն լուծանելոց է ի տիեզերապետութենէն։ Ըստանօր ճառագայթ ճշմարտութեան ի հայաս տանս փայլէր աշխարհ, և ձայն աւետեաց հնչէր ի տանս Թորգոմայ . քանզի շփոթեալ տէրութեանն Պարթևաց խռովէր, մեծայոյզ քնութեամբ ի խընդիր ելեալ բազմալոյս անյայտ մարգարտին, որ զնռ սայն եկեալ էր մեծացուցանել յանանց մեծութիւնն։ Եւ քաջութեամբ պսակեալն հոյակապ յաղթութեամբ սկայազօր արքայն քաջ արանց սէգն Տըր դատ մոլեգնոտ տրփանօք տենչայր, առթել ինքեան զէական լուսոյն հարսնացեալ դշխոյն Հռիփսիմէ որ զայն էր առթելոց իւրում փեսային։ Եւ զօրք պարթևք զարքայականն հարսանեաց փողովք և սրըն դօք փութային յորդորել զպարն այնմ որ եկեալ էր գրել զնոսա ի զօրս զօրութեան արքային երկնից, օրհնութեամբ երգով սաղմոսաց յանմարմնոցն հպեցուցանել պարս։ Եւ օրիորդք թագաւորազունք և կուսանք հայկազեանցս ոսկիակուռ շքեղաշուք երփն երփն զարդուք, թմբկօք և պարուք գային տանել ի սենեակ արքունի զայն որ եկեալ էր զնոսա հարսնազգեստել Երրորդութեանն լուսով, գրել ի դստերս վերին Սիովնի ընդ լուսերամիցն դասս, յանեղաշէն առագաստել հարսնարանին։ Եւ նոքա զայս. վկայքն զի՞նչ։ Մայր զգաստութեան և սրբութեան առաքելուհին Գայիանէ, որ հոգևոր շնորհացն էր աղբիւր, որ զմարգարիտն կուսական ակամբք հիւսէր պսակ սրովբէից արքային, զվկայական իւր բացեալ զբերան քաղցրաձայն վարդապետութեամբ յորդորէր զծնեալն ի յինքեան և զօրիորդսն, զհետ Քրիստոսի հարսինն մշտալուսովն փութալ ի նշանակեալ նպատակ պսակահամբար քրիստոսադիր կետին. մեղր կաթեցուցանէր ի շրթանց իւրոց Քրիստոսի քոյրն և հարսն Գայիանէ. մեղր և կաթն լեզուաւ իւրով կաթեցուցանէր ի լսելիս սրբոյ կուսին Հռիփսիմեայ, զքաղցր նորա յիշեցուցանելով զսնունդ, զհայրենեացն լքանելով ծիրանազարդ զփառք, զհարսնանալն «Քրիստոսի, զնորայն վասն մեր զթափումն, զխաչին զենումն, ըզմիւսանգամ նորայն գալուստ, զահագին ատեանն զանապական պարգևսն։ Այսոքիւքաւետարանական վարժիւք մարզէր զնահատակն մեծ ի հանդէս կուսութեան յաշխարհաժողով մարտն ընդդէմ խրոխտ ախոյանին, դուստր կոչելով զնա առաքելոց և մարգարէից, և ի նոցունց առթեալ Քրիստոսի։ Եւ նա զալս։ Իսկ նահատակն առնահատակադիրն ի վեր զաչսն ի գերաշխարհիկ կայանսն ամբարձեալ զնա կոչէր յօգնականութիւն. զո՛. զտէրն իւր և զԱստուած զփեսայն անմահ որ զգուշան փրկեաց, և զԹեկղ ապրեցոյց, և ի հնոցն ցօղարկեաց. ընդ նորայն տեն չայր հովանաւորիլ թևօք, ապրիլ յանարժանիցն Լուաւ աղօթից կուսին թագաւորն որ ցանկայր գե ղոյ նորա. և եցոյց նմա զինքն ահաւոր զօրութեամբ երկնից, ահեղ որոտմամբ զլկտեացն ահաբեկեալ ցրուեաց զզօրս։ Բանայր զհաստատութիւնն. կոչէր յանուանէ զիւր զհարսն, զինքեան նմա ցուցա նելով զանճառելի զփառսն, զլուսոյն խորան ուր հրաւիրեցաւ, զբազմապայծառ նմա պատրաստեալ պսակ, զպարս հրեղինաց, որք սպասեալ առ դուրս երկնից, զնա ընդունել յառագաստ. խոստանայր ընդ նմա լինել յաւիտեան, և նովաւ զաշխարհս զայս հաշտեցուցանել ընդ ինքեան, և աւետարանական լուսով զոլորտս հիւսիսոյ։ Զօրացաւ ի ձայնէ փեսային կոյսն, դիմեաց ի հանդէս առ ախոյանն, որ կայր ի վերայ մըրկեալ խաւարին խտղտմամբ մարմնոյ և մեղաց։ Ելանէր ի ճակատ մեղացն մարտի, սպանանելով զմեղս և զդը տող նորին . արդարութեամբ վառեալ ի զէն և ի զարդ երկնաւոր նահատակին իւրոյ հօրն, որ տիրեաց ըմբշամարտիկ նովաւ առաքելական սպառազինեալ զրահիւք հաւատոյ, զնորայն եդեալ սաղաւարտ յուսոյ զվահան հաւատոյ.նապէս զկամարն ընդ մէջ ածեալ սրբութեամբ, ունելով զսուսեր հոգւոյն, զնորայն գոչէր կուսական փողովն ձայն ընդդէմ մեղացն մարտի թէ ո՛ զիս վարատեսցէ ի սիրոյն Քրիստոսի, սուր, հուր, խաչ,յօշումն մարմնոյս, կո տորումն ոսկերացս. այլ և ոչ հանդերձեալ յաւիտեանքն կարեն մեկնել զիս ի կենդանի սիրոյն, որում եսն հարսնացայ։ Յարդարէր ճակատն, ձգեալ լինէր ի դահճացն կոյսն , բռնամարտի փակեալ ի սենեակ արքունի յասպարէզ կուսութեան։ Դարձեալ ի վեր զաչսն ամբառնայր, դարձեալ կուսական մաղթանք, դարձեալ պաղատանք փարելիք, դարձեալ խանդաղատական արտասուք և աղօթք աղերսալիք։ Առ ո. որ զծովն եհերձ, և զՅորդանան սանձեաց, և զմարգարէն կորզեաց ի կիտէն, և զմահ կապտեաց, և զքաղդէացին ամբարձեալ գոռոզ ի ճարակաւորացն արտաքսեաց խումբս։ Զայն աղաչէր կոյսն զզօրութիւն հովանի իւր լինել ասե լով. զարթո զզօրութիւնս քո, և եկ ի կեցուցանել զմեզ. եկեսցեն յիս գթութիւնք քո և կեցից. զի քո եմես, և կեցո զիս։ Գայր հասանէր մոլեգնեալ ընդդիմամարտն շամշեալ կատաղի զայրացմամբ մեղացն բորբոքեալ բոցով։ Այրել խնդրէր զանթառամ կուսութեան բոցատերև վարդն, որ կենացն փթթէր ցօղով ըզհոգւոյն զգեցեալ զօրութիւն։ Դիմէր և կոյսն ի հանդէսն։ Նոր էր հանդէսն, ի վեր քան զմիտս և զբան հրեշտակաց և մարդկան։ Դիմէր ի հանդէս կոյսն խաչազգեաց առ ծիրանազգեստ արքայն, որ վառեալն ի զարդ և ի թագ հարսանեաց։ Ստանէր ի հանդէս կոյսն, որ խաչիւն էր պսակեալ և խաչեալ աշխարհի, առ այն որ խրոխտացեալ թագիւն զգլուխն ամբառնայր, և որպէս փեսայ յորդորեալ ցնծայր յառագաստի։ Հարկանէր կոյսն ի դիմի առ արի սկայն, որ փքացեալ զօրութեամբ զտիեզերս դղրդէր, և գոռալով խրոխտայր ջնջել զզօրութիւն Մարաց և Պարսից։ Ելանէր ճակատ զգաստութեան վառեալ կոյսն առ պագշոտեալ վիրագն ահագին, որ ըստ առակաւոր բանին ի սիգալն իւրում աւերէր զթումբս գետոց, և ցամաքեցուցանէր զյորձանս ծովուց։ Բռնաւորն պերճացեալ զօրութեամբ հանդիսից, որ ի մարտս Պարսից զփղացն պուղէր զերամակսն, և յըմբշամարտս Յունաց զցլուցն ձեռամբ թափէր զեղջիւրսն, և բռամբ զսկայն հերձուցանէր, ի դիմի հարկանէր կուսին որ զխաչն ու նէր ընդ ուսն, և տենչայր ծարաւի սիրով խաչակից լինել կուսածին արարչին։ Արդարեւ նոր էր հանդէսն. զօրք հրեշտակաց ընդ նոցին սքանչացեալ հանդէս, սոսկացեալ փառս երգէին կուսածին արքային։ Սաստկանայր հանդէս ընդդիմամարտիցն. մերձենայր ժամանակ պսակացն. քանզի յաղթէր կոյսն, յաղթեալ լինէր արքայն. վանէր կինն , վանեալ լինէր հսկայն. զգետնեալ լինէլ կոյսն մանուկ զտիեզերասաստ բռնաւորն. զթագն փշրեալ, զարքայական զարդն կողոպտեալ, կուսին անկողոպտելի մաքրութեանն անապական մնացեալ զգեստ. ընդ ոտիւք կուսին զգետնեալ տապաստ ան կեալ կայր վիշապն մահաշունչ, որ կուսին արեամբն էր կենդանակերպելոց ի պատկեր երանութեանց, Քանզի կուսին հովանի էր բազուկն որ ի խաչին բարձրացաւ, որ զերկինս ձգեաց, և զերկիր հաստատեաց, և զծով սանձեաց, և բարձեալ ունի զամենայն։ Սա աջովն իւրով ընկրկէր զանհպելի կոյսն առ ինքն ձգելով, և ահեկաւն առ նպատակն զնա ուղղելով։ Եւ վասն զի գիշեր էր ժամ կատարման հանդիսիցն, այլ և անաստուածութեան խաւարին մութ պատէր զոր անդն, սակայն որպէս փայլակն արեգակնապէս ցոլանայր յարքունական սենեկէն, մե ղացն հերձանելով ծով անթաց ոտիւք գեղեցիկն ի Լիբանանէ կոչեցեալ Քրիստոսի հարսն. մաքուր աղաւնի զտերև ձիթենւոյն ունելով ի բերան, զհոգւոյն աւետիս տալ այնմ, որ ի խորս էջ անդնդոց որպէս Նոյ ի ծոց տապանին, հնգետասանամեայ տքնեալ սպասէր մեծի աւետեացն հայր մերոյ աշխարհիս, հոգևոր լուսոյն ճառագայթ, քարոզ միած նին, լուսաւորիչն մեծ. թռուցեալ ի թևս հոգւոյն աղաւնի լուսազգեաց զքաղցրաբարբառ աւետեաց հնչումն ի հնձանն առձայնէր, որք անդ նստէին տրտմազգեստեալ զգաստիցն դասք։ Զուարճացիր, ասէ, և ուրախ լեր Գայիանէ մայր որդւոցն լուսոյ. ուրախ լեր և ցնծա անապատ ծարաւի, մարգարէական օրհնութեամբ. ահա ծաղկեցար որպէս շուշան, և զանթառամ վարդ իմոյ կուսութեանս ի քո գրկացդ բուսեալ փթ թեցեր ի փառս և ի զարդ հայաստան աշխարհիս։ րդ մայր իմ, յուղարկեա զիս յառագաստ, ուր հրաւիրեցայն. փութա, ես ճեպիմ. զի եղբօրորդին իմ էանց, և ո գի իմել ընդ բանի նորա։ Երթամ խնդրել զոր սիրէ անձն իմ. ուրհովուէ,ուրհանգուցանէ. իշուշանս, ի բուրաստանս, ի վայրի դալարւոջ առ ջուրս հանգըստեան, զի ընդ հովանեաւ թևոց նորա ես հանգեայց յանստուեր լոյսն։ Ել տես զկոյս նահատակս. զհանդէսն կատարեցի, զախոյեանն հարի, զպատերազմ վա նեցի. ի մարտի տապս պասքեալ ծարաւիմ. տենչամ մերձենալ ի հոգևոր կենաց աղբիւրն, որ ի խաչին վասն իմ ծարաւեալ ի Գողգոթայն, զիս առձայնէ ինքեան խաչակցեալ։ Եկ տես զիս մաքուր իմոյ կուսութեամբս ի խաչին զնովաւ արկեալ գիրկս արիւնաներկ իմով շրթամբքս, զաղբիւրն աստուածային ըմպելոյն յիս ձգելով զոր նայն ծարաւեաց աղբերացոյց բղխմամբ ջուր ի կողէն, յորմէ զիս ծնաւ հարսըն. զոր ըմպելով և ես եղէց աղբիւր ջրոյ կենդանւոյ խաղացելոյ ի կեանսն յաւիտենից։ Եւ ձեզ աւետիք Սիովնի երկնամի լուսերամք և կուսանք իմաստունք, ելէք և տեսէք զդշխոյն ձեր զՀռիփսիմէ պսակովն որով պսակեաց զնա տէրն իւր յաւուր նորա հարսնութեան . փութացարուք և ելէք, ես ձայնեմ. Եղբօրորդին իմէջ ի պարտէզ խնկոց կթել զմուռ.։ Երթամես ընդ նմաի լեառն զմռսոյ, ի մահուն նորա վայրն. զի ձեօք ելի ամ պովք ընդ նմա ի բլուրն կնդրկի ի վայր աստուածու թեան լուսոյն։ Թողէք զհնձանսդ սլացարուք ի թևս հոգւոյն, մաքուր աղաւնիք և օրիորդք իմոյ հարսանեացս. զվարդագոյն իմոյ հարսնութեանս արկի զզարդ։ Ելէք ընդ առաջ արիւնաներկեալ կարմրազգեստ իմոյ փեսային, զի և դուք ընդ իս փայլիցէք արքունական նորա ծիրանեօքն ի փառս և ի զարդ հրեշտակաց և մարդկան։ Չայն աւետեաց հնչեցէք յարևմուտս. փող ի Հռովմ հարէք։ Զուարճացիր և ուրախ լեր, տիեզերական մայրաքաղաք, որ նստիս յարևմուտս առաքելաջահ պսակեալ լուսով աշխարհատարած ճառագայթիւք, դստերք քո ծիրանազգեստեալ Ճառագայթեալ փայլեն յարևելս ի հանդիպումն այնմ, որ ծագէ յարևելից, եղեալ դստերք նոր Սիովնի, և օրիորդք և պարողք լուսոյ հարսանեաց։ Ուրախ լեր և ցնծա, հռովմայեցւոց եկեղեցի, մայր Հռիփսիմեայ, և հարսն անմահ փեսային, հարսն առաքելական . որ աւետարանին թևք ի քէն սլացան յարևելս։ Այսօր մտանէ յառագաստ ծիրանազգեստեալ արեամբ բաժակին ընդ տեառն ի խաչին, առեալ պըսակ, անապական կուսութեամբն ծնեալ զարևելս ուստերս հօրն լուսոյ։ Եւ ձեզ աւետիք, Քրիստոսի առաքեալք և իմ փեսաւէրք, ահա գնամ յառագաստ ի ձէնջ հրաւի րեալս։ Ուրախ լերուք, զի սիրեցի զտէրն որպէս ի ձէնջ հրաւիրեցաւ. զձերդ բարիոք մարտեայ մարտ պահեցի զհաւատսն, կատարեցի զընթացսն, խաչեցայ աշխարհի, մերկացայ զհին մարդն, մեռուցի զանդամս երկրաւորս, սպանի զախտս, դատապարտեցի զմեղս, շիջուցի զցանկութեան նորա զրոց յաղթեցի հեշտութեանցն, խայտառակեցի զօձն կապեցի զնորա թիւնսն, կոխեցի զմահ, առեալ զխաչ իմ երթամ զհէտ խաչելոյն յառագաստ նորա չարչարանացն։ Եկայք ցնծացէք յիմ նոր հարսանիսս. ըզվարդագոյն իմոյ փեսային արեան և հրոյ արկեալ զարդ ի խաչին, ընդ նմա առնում թագ որումետուք զիս հարսն։ Ձայն երկնաւոր աւետեաց ի քեզ հնչեաց հայաս տան աշխարհ, ասպարէս հանդիսի, և առագաստ ի մոյ արեանս հոսանաց։ Ուրախ լեր և ցնծա, զի մե ծացոյց տէր զառնելն ընդ քեզ. ահա ցօղեմ զցօղս քո ցօղքաղցրութեան զկուսական արեան իմոյ ըզշիթս, դալարեցուցանել զվայրս քո աստուած գիտու թեամբ, զհովիտս քո շուշանազարդեալ մարդարէիցն ծաղկօք, զառաքելականն ի քեզ փթթել բուրաստան, մշակել զքեզ դրախտ իմում փեսային . որպէս զի իջցէ եղբօրորդին իմ ի պարտէզ իւր և կերիցէ զպտուղ ծառոց իւրոց։ երկրեա, Այրարատ, աստուածապարգև աւետեօքս, ահա ելանեմի քոյղ Գողգոթա ըմպել զբաժակ չարչարանաց արարչին իմոյ կուսութեան բաժակաւս արբուցանել քեզ ծարաւոյդ զկենարար արեան զբաժակ անմահութեան և լուսոյ։ Եւ քեզ աւետիք, երկնաւոր նահատակ և քարոզ փրկութեան, բազմափայլ ճառագայթ, որ ծածեալդ ես ի գբի. ահա հասի քեզ ի թիկունս, սլացեալ յարևմտից յարևելս թեթևընթաց ամպով իմոյ կուսութեանս. զփայլակնաբորբոք ճառագայթ տիեզերածաւալ լուսոյ աւետարանին իմոյ հարց Պետրո սի և Պաւղոսի ի վայրս քո եկի ծագել, վանել փարատել զմէգ խաւարի, որ զքոյդ արգելեալ փակեալ զկենդանի լուսոյդ ճառագայթ։ Ծագեա լուսաւորդ մեծ ի խորոց անդնդոց քաղցրանուագ լուսովդ։ զաշխարհարձակ ճառագայթալոյս փայլումն քոց սըր բոց հարցն աւետարանին Թադէոսի և Բարթողոմէոսի երկաքանչիւր լուսով փթթել զհիւսիսի։ Հար զխորան քո յարևու, և ել արեգակն արդարութեան ի գնացս քո ցնծութեամբ յողջոյն արիւնազգեստեալ հարսին, որ մարտիրոսական արեամբ ճգնեալ եկեալ ի քո խորանիս հարսնանման  անմահ փեսային։ Եկ պատահեա ծածկեալ ողորմութիւնդ ի մում ճշմարտութեանս. զի իմ և քո խաղաղութիւնդ համբուրիւս հարցն մերոց ողջոյն և խաղաղութիւն զայս լցեալ աշխարհ։ Ահա բացի զերկինս, զորոտումն հոգւոյն սրբոյ ի դաշտս քո հնչեցի, ցօղել զցօղ քաղցրութեան ի հովիտս, արեամբ առոգել զուարթա ցուցանել զարդիւնս արդարութեան ցօղ քոյոց բուսոց, աշխատեալ երկրագործ։ Ահա խլեցի յանդէ քումմէ զփուշ անիծից, զտատասկս մեղաց կուսական իմով հանդիսիւս։ Ել սերմանեա, սերմանահան քաջ, զսերմանիս աւետարանին լուսոյ. որպէս զի ի հասանել հնձոյն ի միասին ցնծասցուք։ Ահա զիմս ի քոյդ խառնեալ արեան վտակս , շիջուցանելով զխաւարին բոց, վառեալ բորբոքեալ զհուր աստուածութեան լուսոյն առ ի սրբել զանդաստանս արեամբ քո ներկեալ։ Ել տնկեա, մշակդ քրտնեալ, զորթն կենաց, զողկոյզն ծաղկեալ զմշակեալն ի հօ րէ զարիւն խաղողոյն վկայեալ սուրբ աջովդ. պաշտեա յուրախութիւն վերնոց և ներքնոց ի տաճարի իմոյ հարսանեացս։ Ահա ճմլիմի քո հնձանսդ. կուսութեան իմոյ բաժակաւս արբո զանմահութեան հոսանս պասքեալ քո ժողովրդեան, զհրով և սրով կոտորեալս զվարդապետութեան մերոյ ծաղկանցս. և ժողովեա բոլորեալ պսակ քո նոր ժողովրդեանս, զի այսու մտցեն առ մեզ ի յարկսն լուսոյ։ Ցնծա և ուրախ լեր և դու վերին Սիովն, քաղաք կենդանեաց, և առագաստիմսրբութեանս, ազատդ մայրդ հօրն Պաւղոսի և ամենայն որդւոցն լուսոյ, Բաց զդրունս քո, և ընկալ զհարսն առ Բանն հրա ւիրեալ. զնորալն արկեալ ծիրանիս և խաչիւ նորա պսակեալ, գայ մտանէ յառագաստ և կուսանք ընդ նմա։ Ամբարձ զաչս քո, Սիովն, և տես զդստերս քո իբրև զամպս թռուցեալ պճնեալ ի գոյն արեան ըզհետ Հռիփսիմեայ դստեր թագաւորին, զոր կոչէ բանն ի սենեակ թագաւորին։ Եւ դուք զօրք հրեշ տակաց հանդիսակից իմոյ կուսութեան մարտի ցընծութեան, ելէք ժողովել զհոգիս աշխատեալ, որք հրոյ և արեան մարտիւ սպասեալ փութամք հասանել ի յաղբիւրն կենդանի։ Աւետիք ցնծութեան և քեզ, մայրդ լուսոյ Մարիամ, աղբիւր մաքրութեան. քո լուսովդ մերկացայ զանէծսն, արկեալ զինև զճառագայթ սրբութեան լուսոյ քո. և գամ հարսն որդւոյ քո, և զարեան նորա վարդագոյն ի գլուխ ունելով պսակ։ Ընկալ զիս ցնծութեամբ հանգչել ի լուսոյ քո յարկս. զի հրոյ և արեան մարտիւ շիջուցի զբոց մեղաց, և անթառամ զվարդ կուսութեան իմոյ պահելով ծաղկեցուցի զտիեզերս ցօղով իմոյ արեանս փափաքեալ քեզ յողջոյն տենչմամբ, մայրդ լուսոյ։ Մոյծ յառագաստ ի սրբութիւն սրբոցն առ թագաւորն որ ցանկացաւ գեղոյ իմոյ, զի յագեցայց և ես ի փառաց լուսոյ նորա։ Այսոքիկի կուսէն միով ձայնիւ հնչեցեալ երկնաւոր ցնծութեամբ զօդս մաքրեաց, զերկիր երկին երևեցոյց, զդրախտն եբաց, զանմահութեան նորա ծաղկաց հոտ բուրեաց ընդ երկրաւս. զկամարն երկնից ցելեաց և զհողեղէնս ի հրաբուն մերձեցոյց սեռս։ Լուաւ զաւետիս կուսին վանեալն ի կուսածին լուսոյն խաւարասէր վիշապն մահաշունչ, որ տադ նապեցաւ. քանզի զինուն որով զմահունի սկզբանն խառնեաց զթոյնս ի բնութիւն կուսին առաջնով նովին զինու տեսանէր զինքն հերձեալ, և սպանեալ ղմեղացն թոյնս. վկայեալ այսու կուսիւ որ ի Մարիամայն էր լուսոյնկարեալ կերպ. քանզի ետես չարն զինքն լուծեալ և պարտեալ, փութայր արբուցանել զծարաւ իւր արեամբ սրբոցն։ Եւ զի՞նչ գործէր զլկտեացն մոլեգնեալ պարս ըստ եբրայեցւոցն արեամբն կատաղեալ զայրացմամբ վառէր ընդ մութ գիշերոյն սուսերօք և ջահիւք զհետ Քրիստոսի հարսինն, որ դիմեալ երթայր նա յասպարէս ի մահ որպէս զոչխար ի զենումն. և լնոյր դարձեալ գիրնԽյռովեցան հեթանոսք, թագաւորք և զօրք ժողովեցան ի միասին վասն տեառն և վասն օծելոյ նորա։ Ի վկայել հարսին ընդ աւետարանին զփեսային իմացեալ ծագումն, ի մէջ գիշերին վառէր զկուսանսն. ելանէր ի կառափման վայրն արեան ողջունի և համբոյր սիրոյն զոր սիրեաց, և ի նկատեալն սլացեալ վայր մաքրութեան կուսոյ կերպիւի փեսային հայեցեալ ճառագայթ, բաղձայր խանդաղակաթ սիրով ի նորայն միանալ լոյս։ Տէր, ասէ, ընկալ զոգիս, որ սիրեաց զքեզ, և զանձն էդ վասն քո . արդարեւ սիրեցի զքեզ ի բոլոր սրտէ, և սիրովդ քո յիս զքոյդ կենդանագրեցի անհպելի գեղեցկութիւն. ի վայելչութիւն սիրոյ վառեալ հուրբ այրեցի զմեղս, և զօձին սպանի թիւնս. և կնքեալ զաղբիւր սիրոյ սրբութեան իմոյ կուսութեանս, զլուսոյդ քո արեան ըմ պեալ շիթս արեան իմոյ բաժակաւս. արբո ինձ կենարար աջովդ որ ի խաչին տարածեալ զիս ընդգըրկեաց, զի և ես ուրախութեամբք լցեալ եղէց։ Այսոքիւք խանդաղատական մաղթանօք կոյսն զփեսայն աղաչէր, և աւանդեալ զինքն խոնարհեցուցանէր զգլուխն ի պսակն. քանզի եհաս այնուհետև խաւարազգեաց վանիչն, ընդ իւր առեալ զիշխանսն պարթեւազանց և զօրս հրաբորբոք ջահիւք, խամրացուցանել այրել զանթառամ կուսութեան վարդն, որ լուսեղէն կանաչութեամբ հրոյն էր ծաղկեալ. անգիտացեալ չարն եթէ մոլորութեան իւրոյ բոց այրմամբ նորա էր շիջանելոց, և ցօղով արեամբ նորա Պարթեւք էին ծաղկելոց յաստուածութեանն գաւիթս. այլ ըստ բնական իւրոյ չարութեանն մոլեգնեալ, որպէս երբեմն զխաչողսն ճե պէր ի տէրունական մահն. զինուորացն ասէր կատակս, զհանդերձիցն մերկանալն, զքղամիդն կարմիր, զեղէգն, զփշոցն պսակ. ոչ գիտելով հակառակ ինքեան զայն հնարէր. քանզի տէրն այնու զմեզ փըրկեաց, զնա ընկճեալ կործանէր։ Վասն զի մերկանալով զհանդերձսն զմեղացն ի մէնջ առեալ զծած։ կոյթ, զնա ի բռնազգեցիկ փառացն մերկացեալ կո ղոպտէր. և զանօրէն արեանցն շաղախման զանէծսն ի կարմիր եբարձ քղամիդն, զաստուածութեան իւրոյ մեզ զգեցուցանելով ծիրանիս։ Տնա պարտաւո րեալ անմահ մատնէր սպանման, և զպարտաւորութեան յանցանացն գիր եղեգամբն ջնջեաց. յորդեգրութիւն կենաց զմեզ գրելով։ Զնա դատապարտեալ արտաքսէրի տարտարոսազէնն խաւար. և զանէծս փշոցն ի պսակս պարաբառնայր, Երրորդութեանն լուսով զմեզ պսակեալ։ Օնա նզովիւք որպէս փուշ տայր յայրումն մշտնջենավառ հրոյն ըստ գրեցելումն, թէ Եղիցին մեղաւորք որպէս փուշ այրեցեալ»։ Այսպէս և հակառակն սրբոցն հնարեալ չարութեամբն իւրով. քանզի հրապուրեալք ի նմանէ իշխանք թագաւորին և զօրք, դառն և անողորմ տանջանս ի վերայ ածէին մարմնոյ. և այս լինէր մեզ առիթ կենաց, իսկ չարին մահուն։ Քանզի կապեալ լինէր մաքուրն միացեալ ի Բանն. և զմեզ լուծեալ ի կապանաց բազմաստուածութեն չարին կապելով զիշխանութիւն։ Մերկանայր մարմինն լուսազգեաց առագաստեալ սրբութեամբ. և զմեզ զգեստաւորեալ սրբութեամբ աւազանին լուսով, մերկացուցանելով զչարին կարծեցեալ փառսն Այրէր տապակէր ի հրաբորբոք կանթեղացն մարմինն կենդանախարուկեալ ի հուր աստուածութեանն լուսոյ. և հրդեհեալ կիզոյր զմոլորութիւնն չարին, բորբոքելով ի մեզ զբոց հոգևոր հրոյն, զոր արկ յերկիր։ Հերձոյր սրով կուսական որովայն մաքրազգեաց. և զբանն կենաց ի հոգւոյն սրբոյ յղացեալ հոգևոր երկամբք ծնեալ զմեզ յորդեգրութիւն հօրն լուսոյ, զօձին ջնջելով զբազմածնունդ չարութիւնն։ Հատանէր գլեզուն երկնաւետեացն քարոզ, և լռեցուցանէր զկռապաշտութեանցն հընչ մունս, յորդորելով զմեզ ի քաղցրութիւն հոգևոր երգոց օրհնութեանց։ Փորեալ շիջանէր աչք սրբոյ վկային վայելչացեալ լուսով, և շիջուցեալ խաւարեցուցանէր զմոլորութեան կայծակն, ծագելով ի մեզ զճառագայթս Երրորդութեն։ Կոտորէր յօշէր բովանդակ կենդանի մարմնոյն անդամք, և սպանանէր զանդամս մեղաց, առնել զմեզ անդամս արդարութեան ինքեամբ միացեալ ի գլուխն Քրիստոս աճել զաճումն աստուծոյ։ Այս է հանդէս սուրբ և անարատ հարսինն Քրիս տոսի, որ սպան զմեղս, և արեամբն իւրով ջրեալ ղթոյնս օձին գնեաց ի ծառայութենէ մեղաց յանդատապարտելի ազատութիւն յորդեգրութիւն հօրն լուսոյ։ Եւ որ ընդ նմա օրիորդք սրբութեան նովին հանդիսիւ արեամբ պսակեալ, կոխեալ զմահ և փըշրեալ զգլուխ օձին, խաչազգեաց մշտավառ լուսովն ելին զհետ նորա յառագաստն լուսոյ երկնից արքային։ Եւ լցաւ գիրն որ ասէ, թէ Տարցին թագաւորի կուսանք զհետ նորա, և զընկերս նորա տարցին նմա։ Իսկ մատնիչն գնաց ամաչեցեալ. հակառակ սրբոցն հնարէր չարութեամբ, և տագնապաւ փութայր ի հրաւիրեալն խաւար։ Իսկ որ ի լուսոյն հրաւիրեցաւ հարսն աստուածազգեաց, ընթադրեալ զխոհերս չարին շիջոյց զխայթոց մահու. և ի նկարագիր էական լուսոյն կենդանակերպեալ վերացաւ որպէս փայլակն հանդերձ լուսավառ ղամպարաջահ վարուք իմաստուն կուսանաց ճառագայթեալ ի վերնում խորանին։ Անդ տեսանէր զերկիրն աւետեաց, զաշխարհն կեն դանեաց, զլեառն սրբութեան, զօթեվանս լուսոյ, զբուրաստանս ծաղկեալ երկնաւոր տնկոցն, զժողովս անդրանկացն, զպարս հրանիւթիցն, զհրապարակս թագաւորելոցն ի լոյս, զջոկս հրանիւթիցն, զբանակս սերովբէիցն. և հայեցեալի նոսա ծարաւի սիրով հարցանէր. զոր սիրեաց անձն իմ, տեսէք։ Ուստի հիացեալ զօրք վերինք տեսանելով զհողն կենդանակերպեալ ի պատկեր արարչին, անցեալ ի վերայ իշխանութեանց, և խնդրէր մտանել ի ներքին կողմ առ անմերձենալի լոյսն։ Ձայն արկեալ գո չէին վերինքն առ միմեանս. ով է սա որ ելանէ յանապատէ, սպիտակացեալ յեցեալ գայ յեղբօրորդին իւր, զարդարեալ ի գոյն արեան. պսակ ունելով ի կարմիր վարդից ձայնէր ասելով. համբուրեսցէ զիս ի համբուրից բերանոյ իւրոյ։ Եւ կամ սոքա ով են որ զհետ սորա իբրև զամպս թռուցեալ և իբրև զա ղաւնիս երամացեալ գան առ մեզ։ Եւ լսէին ի տեառնէ զի ասէր. Սոքայիս յուսացեալ են, և ես տարայց զնոսաի լեառն սրբութեան իմոյ, և ուրախ արարից ի խորան փառաց իմոց։ Կո չէր և զհարսն.. եկեսցես և հանգիցես ընդ հովանեաւ թևոց իմոց,քոյր իմ հարսն, զի բոլորովին գեղեցիկ ես, և արատ ինչ ոչ գոյ ի քեզ . դիր զիս իբրև զկնիքի վր սրտի քո, և իբրև զմատանի ի վերայ բազկի քո։ Չայնէր և առ օրիորդսն. Եկայք առ իս վաստակեալք և աշխատեալք, կանայք որք դիմեալ գայք ի հանդիսէ, և ես ընկալայց զձեզ. և եղիջիք ինձ դուք յուստերս և ի դստերս, և ես եղէց ձեզ Աստուած. զի ուրախութիւն իմի ձեզ իցէ, և ձեր ուրախութիւնն լցեալ եղիցի։ Լնոյր ի ձայնէ ցնծութեան վերինն Սիոն. զուարթնոցն և կուսիցն ի միասին երամացեալ պարս զհարսանեացն առ փեսայն երգէին զերգս. Ահա դշխոյ ընդ աջմէ քումմէ ի հանդերձս յոսկեհուռս զարդա րեալ և պաճուճեալ. և ցհարսնն. Սա է տէր քո, երկիր պագցես սմա. վասն զի տեսեալ զգեղեցկութիւն քո սիրեաց զքեզ. և եղիցիս դու պսակ վայելչութեան ի ձեռին տեառն, և թագ արքայութեան ի ձեռին։ Բանայր այնուհետև առագաստն, մտանէր ի սըր բութիւն սրբոցն առ տանն փեսայացեալ։ Տարաւ զիս արքայ ի սենեակ իւր, և հուպ յանմերձենալին եղէ լոյս. և ի նորայն միաւորեալ ճառագայթ, ասէր։ Ահա գտի զոր սիրեաց անձն իմ. կալայ զնա և ոչ թողից. այլ ընդ հովանեաւ նորա նստայց, և առ դարձ սորա միացեալ ի բարձանց, և զնորայն զգեցեալ զօրութիւն։ Կոյսն ի բարձանց նայեցեալ ի ստորինս նկատէր զհովիտսն, ուր արեան նորա էին վտակք. զի քարացեալ կռապաշտութեանց սառնա մանիքն անշարժ առ քաջ պտուղսն մնայր։ Վասն այսորիկ իշխանութեամբ հոգւոյն հրամայէր ի ձայն զօրութեան ասելով. Արի գնա հիւսիսի, և եկ հարաւ . շնչեա ի պարտէզ իմ, և բուրեսցին խունկք իմ։ Եւ հրամայեալն գոյանայր առժամայն, Քանզի ծագեաց ի խորոց արդարութեան արեգակն Լուսաւորիչն սուրբ. զջերմնճառագայթ աւետարանին լուսոյ վառեալ բորբոքէր ի պաղս հիւսի սոյ, զամբարշտութեանն լուծանէր զձմեռնն, հակառակ հողմովքն հանդարտեցուցանէր և զմեղացն փրփրատեսակ ալեացն լեռնացայտ կուտակս. և սառուցանողն օդ, որ զեռալն հոգւով արգելոյր, զոր մահաթոյնն շնչէր վիշապ, անդր քան զհիւսիսի գումարէր հանդերձ միգով խաւար անգիտութեանն։ Իսկ զհարաւ քաղցրուսոյց բանին ծաւալեցուցեալ ի տեղեալ զանձրև հոգւոյն սրբոյ, ծաղկեցուցանէ զհայաստանս աստուածգիտութեանն բողբոջիւք վայել չացեալս քաղցր պտղովն. որպէս զի լինել արդարութեան դրախտ խնկոցն բուրել զանուշահոտութիւն հոգևոր տնկոց ի փառս Աստուծոյ։ Եւ լնու կուսական մաղթանքն թէ Խջցէ եղբօրորդին իմի պարտէզ իւր, և կերիցէ զպտուղ ծառոց իւրոց։ Քան զի հոգևոր հարսանեացն կատարեալ խորհուրդ, և փրկութեան երկանցն հասեալ ժամ, ծնանէր հոգին սուրբ յորդիս կուսին ի միում վայրկենի զբոլոր տէրութիւնն Պարթեւաց. և լնոյր գիրն,Երկնեաց Սիովն, և ծնաւ ազգ մի ողջոյն». որպէս յայտնէին բիւրուց բանակքն արքունի. որ ծնեալքնի հոգւոյն զորդեգրութեանն յԵփրատէս ի միում ժամու առին զաւետիս, շողացեալ ի վերուստ լուսոյն ծագմամբ։ Նա և բռնաւորն մոլեգնեալ, որ զկոյսն ինքեան առթել փափաքէր, ի Քրիստոսէ առթեցաւ. և զախտիցն յինքն շիջուցեալ զբոցն, ճշմարտութեանն վառեալ հուրբ գրեցաւ յորդիս կուսին, և Բանին եղեալ քարոզ լնոյր աւետարանին լուսով զհայրենեացն զտէրութիւնն։ Եւ ոչ միայն այս, այլ և ըզՄիւսն ի միւսում և զկնի ի միւսում ժամու։ դանձս աստուածութեան զծաղիկս կուսական մար մնոյն զոր սրբոյն էր արկեալ տապաստ, ժողովեալ ամփոփէր գանձ ինքեան, մեծութիւն յաւիտենական. և զօրութիւն իւրոյ քաջութեանն քրտունս ի վկայարանս սրբոցն թողու յաւիտենական, և բարեաց օրինակ զինքն յարդարէր ամենեցուն. առաքելաջան հանդիսիւ լուսաւորէր զարևելս Երրորդութեանն լուսով։ Նա և յարևմուտս մոլորութեանն շիջանէր բոց արեամբ վկայիցն, և աւետարանին ճառագայթ առ լուսով շրջափայլեալ յընդհանուրս։ Քանզի Աստուծոյ ատելին այն, և ցանկասէրն և գարշելին Դիոկ ղետիանոս, որ վասն անարգանաց իւրոց որ ի սրբոյն Հռիփսիմեայ, զչարեալ ոգորէր ընդ տիեզերս, զճըշմարտութեանն լռեցուցանել զկրօնս, յանկարծակի շիջեալ ի միջոյ ի բաց ջնջեցաւ հանդերձ համախոհ օձին ծննդովք։ Ի տանէ նորին սրբոյ կուսին ծագեաց եղջիւր փրկութեան, թագաւոր յուսացեալ ի տէր սուրբ և յաղթող կայսրն Կոստանդիանոս. և գործակից մերոյ արքային եղեալ Տրդատայ, զբազմաստուածութեանն առ հասարակ ջնջեցին զվրդովմունս, խաղաղութիւն արարեալ բոլոր աշխարհիս և զլոյս աւետարանին առաքելաբար յանձինս ընկալեալ, տիեզերասաստ զօրութեամբ նուաճեցին զընդ երկնաւսի հնազանդութիւն ընդ թադաւորութեամբ վերնոյն։ Եւ լցաւ գիրն որ ասէ.  Խոստովանեսցին քեզ թագաւորք երկրի. և թէ ԹԺագաւորութիւնք երկրի օրհնեցէք զտէր։ Աստանօր կատարեցաւ առ բոլորս բազմերանեան վայելչութեան աւետիք սրբոյ կուսին Հռիփսիմեայ։ որպէս ամենեցուն յայտնի է։ Այսօր տօնիս խորհուրդս այս յորդորեաց զմեզ ի քաղցրաձայնութիւն հոգևոր օրհնութեանց. այս է կուսական վկայիցն հանդէս։ Սոքա են որ մերոյ աշխարհիս որպէս լուսաւորք փայլեալք, լցին աստուածութեանն հնչիւք զընդհանուրս. որ են գանձք աստուածութեանն ծաղկեալք յերկրի մերում. աստեղք լուսաւորք. ծա ղիկք եկեղեցւոյ. ճանապարհք մեզ և դուռն կենաց յերկինս. ողջակէզք բանաւորք. զենմունք կատարեալք. պատարագ ընդունելիք. ճշմարտութեանն քարոզք. ստութեանն արձանացուցիչք. մոլորութեան լուծումն. չարութեան հալածիչք. մեղաց ջըհեղեղ աշխարհի մաքրութեան. պարծանք ազգի մարդկան . յոյս մեզ ի հանդերձեալսն ի Քրիստու Յիսուս։ Սոցա նախանձաւորք լիցուք ամենեքեան, նմանապէս սիրել զՔրիստոս. որպէս զի ընկալցուք զողորմութիւն, և գտցուք շնորհս ի դէպ ժամանակի օգնականութեամբ սոցա։ Այսոքիկ քեզ յիմոց բանիցս պտուղ երջանիկդ ի կանայս, նահատակ յաղթող և հարսն սուրբ, ոչ պըսակ ձիթենւոյ ղոմբիական մարտից յաղթանակ, և ոչ թագ ոսկիակուռ ակամբք փայլեալ ի զարդ արքայական հարսանեաց, այլ մաքուր ընդանեգոյն ընծայ սիրողաց բանին, և ծաղիկ իմաստութեան ի Քրիստոս. արեամբ առոգեալ բուրաստան, և համահաւաքեալի զարդ քում հարսնութեանդ որպիսեօք պսակիս ծաղկօք. առաջին քրտունք իմոյ նորաբոյս հոգւոյս, որ զքեզ սիրէ սիրեցեալդ իսկապէս բարւոյն. որ և ընկալցիս գթութեամբ, որպէս արդարեւ մայր գորովագութ. և յիս դարձուսցես զգըթութիւն սիրողին զքեզ փեսայացեալ Բանին. զի ես ցնծացայց ընդ քեզ յերևել լուսոյ փառաց նորա։ Եւ զամենեսեան զմեզ զորս արեամբ քո ծնար յորդեգրութիւն Բանին, մշտահայց աղօթիւք յանձն արասցես նմա ծածկեալդ ընդ հովանեաւ թևոց նորա։ Որպէս զի առաջնորդեալք լուսով աւետարանին, ընդ անգոյս անցանելով յաւիտենիս, ի հանդերձեալսն ժամանեսցուք հասանել ի կեանս ի նոյն ինքնի Քրիստոս Յիսուս ի տէր մեր։ Ընդ որում հօր միանգամայն և հոգւոյն սրբոյ վայել է փառք իշխանութիւն և պատիւ այժմ և միշտ և յաւիտեանս յաւիտենից. ամէն։