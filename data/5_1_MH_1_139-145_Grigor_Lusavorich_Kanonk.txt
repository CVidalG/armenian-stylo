1ԺԱ
ԿԱՆՈՆՔ ՍՐԲՈՅՆ ԳՐԻԳՈՐԻ ԳԼՈՒԽՔ Լ.
    
1 Ա. Վասն քահանայից որ մեղանչեն։
2 Բ. Վասն քահանայի որ կին առնու։
3 Գ. Վասն քահանայի որ վաշխ առնու։
4 Դ. Վասն որք ուտեն ի տունս հեթանոսաց։
5 Ե. Վասն կուսանի եւ երկեակի։
6 Զ. Որ զերկրորդ կինն թողու եւ յառաջինն դառնայ։
7 Է. Որք ի տեղւոյ ուտիցեն։
8 Ը. Երիցու որ գաղտ պսակ դնիցէ։
9 Թ. Վասն առեւանկաց։
10 Ժ. Որք ի ձիսն հային յագելապէս։
11 ԺԱ. Վասն իգացելոց։
12 ԺԲ. Վասն թովչաց։
13 ԺԳ. Որ զկուսութիւն իւր Աստուծոյ նուիրեաց։
14 ԺԴ. Մանուկ որ առանց կնքոյ մեռանի։
15 ԺԵ. Որ զգերեզման բանայ առ անձուկ։
16 ԺԶ. Վասն որ զդիս կողոպտեն։
17 ԺԷ. Վասն որք կոծ դնեն։
18 ԺԸ. Վասն նշխարաց վկայից։
19 ԺԹ. Վասն որք զխառնակս անասնոց նկատեն։
20 Ի. Վասն անապատականաց։
21 ԻԱ. Վասն զհրաման մեռելոց ունել։
22 ԻԲ. Վասն ծածուկ խոստովանութեան։
23 ԻԳ. Վասն որ զկին իւր արձակեսցէ։
24 ԻԴ. Վասն որ զկին իւր թողու։
25 ԻԵ. Վասն որ արբենայ։
26 ԻԶ. Վասն որ կաշառ առնու։
27 ԻԷ. Վասն ձեռնածուաց։
28 ԻԸ. Վասն կիւրակէի։
29 ԻԹ. Վասն վայրապար նզովելոյ։
30 Լ. Վասն մոնոզոնի։

1ԿԱՆՈՆՔ ՍՐԲՈՅՆ ԳՐԻԳՈՐԻ ԱՌԱՔԵԼՈՅ ՀԱՅՈՑ
    
    1 ՅԻԱ (ՅԺԷ) Ա. Քահանայ որ ի մեղս զառածեալ է՝ Ժ ամ ապաշխարեսցէ ջերմեռանդն սրտիւ, արտասուաւք, տրաւք տնանկաց, ապա մտեալ հաղորդեսցի։
    2 ՅԻԲ (ՅԺԸ) Բ. Քահանայ որ կին առնու՝ Ե ամ արտաքոյ, Բ՝ ի ներքս ապաշխարեսցէ, եւ Բ ամս անհաղորդ կացցէ եւ ապա հաղորդեսցի։
    3 ՅԻԳ (ՅԺԹ) Գ. Քահանայ որ զարծաթ իւր ի վարձու տայ՝ մերժեսցի յեկեղեցւոյ։
    4 ՅԻԴ (ՅԻ) Դ. Որք երթան ի տունս հեթանոսաց, եւ ուտեն եւ ըմպեն անխտիր՝ Գ ամ արտաքոյ ապաշխարեսցեն, ապա արժանի լիցին հաղորդել։
    5 ՅԻԵ (ՅԻԱ) Ե. Որ մին կուսան եւ մին երկեակ՝ Բ ամ արտաքոյ եւ մի՝ ընդ աւրինաւք։
    6 ՅԻԶ (ՅԻԲ) Զ. Եթէ ոք թողցէ զերկրորդն եւ յառաջինն դարձցի ի թողեալն՝ Է ամ արտաքոյ եւ Ա ընդ աւրինաւք։
    7 ՅԻԷ (ՅԻԳ) Է. Թէ ոք կերիցէ ի տեղւոյ՝ արգելցէ զուտելն եւ տացէ աղքատաց նոյնչափ։
    8 ՅԻԸ (ՅԻԴ) Ը. Թէ ոք գաղտ պսակ դիցէ՝ պսակադիրն լուծցի։
    9 ՅԻԹ (ՅԻԵ) Թ. Թէ ոք առեւանկ արասցէ՝ պսակն անվաւեր լիցի եւ պսակեալն ում կամիցի լիցի։
    10 ՅԼ (ՅԻԶ) Ժ. Որ ի ձիսն յերասանան յագելապէս՝ Գ ամս արտաքոյ եւ Ա ի ներքս։
    11 ՅԼԱ (ՅԻԷ) ԺԱ. Իգացելոցն՝ Գ ամս արտաքոյ եւ Ա ի ներքս։
    12 ՅԼԲ (ՅԻԸ) ԺԲ. Թովչացն՝ Ե ամ արտաքոյ եւ Ա ի ներքս, մեծ ողորմութեամբ։
    13 ՅԼԳ (ՅԻԹ) ԺԳ. Որ զկուսութիւն իւր Աստուծոյ նուիրեաց եւ ապա ապականեցաւ՝ Է ամ ապաշխարեսցէ։
    14 ՅԼԴ (ՅԼ) ԺԴ. Մանուկ, որ առանց կնքոյ մեռանի, եթէ ի ծնաւղացն ծուլութենէ լինի՝ Ե ամ արտաքոյ, Ա ընդ աւրինաւք։  15 Նոյն եւ հոգաբարձուացն եւ քահանայիցն, որ ծուլացան։
    16 ՅԼԵ (ՅԼԱ) ԺԵ. Որ զգերեզման բանայ առ անձուկ՝ Դ ամ արտաքոյ եւ Ա ի ներքս։
    17 ՅԼԶ (ՅԼԲ) ԺԶ. Որ զդիս կողոպտեն՝ ԺԵ ամ արտաքոյ եւ Ա ի ներքս։
    18 ՅԼԷ (ՅԼԳ) ԺԷ. Որք կոծ դնեն եւ զհերս խզեն եւ կամ զճակատ հարկանեն՝ նզովեալ լիցին ի կեանս եւ ի մահ։
    19 ՅԼԸ (ՅԼԴ) ԺԸ. Չէ պարտ ուր նշխարք մարտիւրոսաց դնին, ի վերայ պատարագ մատուցանել։
    20 ՅԼԹ (ՅԼԵ) ԺԹ. Չէ մարթ քրիստոնէից նկատել զխառնս անասնոց, առաւել կանանց, պատուիրեն աւրէնք. եւ որ գտցի ոք՝ նզովեալ լիցի։
    21 ՅԽ (ՅԼԶ) Ի. Ոչ հրամայեն կանոնք՝ անապատականաց մկրտութիւն առնել եւ աւրէնս տալ ժողովրդեան կամ պսակ դնել, զի այս գործ առաջնորդաց է։
    22 ՅԽԱ (ՅԼԷ) ԻԱ. Եթէ ոք ելոյծ զհրաման մեռելոյ եւ արհամարհեաց՝ նզովեալ լիցի։
    23 ՅԽԲ (ՅԼԸ) ԻԲ. Եթէ ոք ի քահանայից զծածուկ խոստովանութիւն ուրուք յայտնեաց, անկցի յաշտիճանէն եւ ի կարգէ պաշտաւնէից մերժեսցի եւ մեղք չխոստովանողացն անկցի ի վերայ նորա։
    24 ՅԽԳ (ՅԼԹ) ԻԳ. Որ վասն պոռնկութեան արձակեսցէ զկին իւր՝ արձակեսցէ, բայց Ա ամ սրբեսցի։
    25 ՅԽԴ (ՅԽ) ԻԴ. Այր որ զկին իւր թողու ի պատճառս աստուածպաշտութեան՝ նզովեալ եղիցի ի կեանս եւ ի մահ։
    26 ՅԽԵ (ՅԽԱ) ԻԵ. Եթէ ոք արբեցաւ ի քահանայից կամ ի սարկաւագաց կամ ի դպրաց՝ մի՛ իշխեսցէ ի պատարագ կամ ի պաշտաւն մերձենալ մինչեւ բազում արտասուաւք եւ գթով տնանկաց ապաշխարեսցէ, զի արբեցողք ընդ սպանողս են։
    27 ՅԽԶ (ՅԽԲ) ԻԶ. Եթէ ոք ի քահանայից կամ յաշխարհականաց առցէ կաշառս՝ եկեսցէ անէծքն Սիմոնի կախարդի ի վերայ նոցա եւ կցորդ եղիցին կաշառոյն Յուդայի մատնչի եւ Գէեզի բորոտութեամբն այրեսցին ոգիք կաշառառուացն։
    28 ՅԽԷ (ՅԽԳ) ԻԷ. Ձեռնածուացն՝ Ա ամ արտաքոյ եւ Ա ի ներքս, հանդերձ արտասուաւք եւ ողորմութեամբ քաւեսցէ։
    29 ՅԽԸ (ՅԽԴ) ԻԸ. Պարտ է քրիստոնէից պատուել զաւր կիւրակէի, աղաւթել եւ հանգչել ի նմա, ապա եթէ ոք պահեսցէ հրէաբար՝ նզովեսցի ի Քրիստոսէ։
    30 ՅԽԹ (ՅԽԵ) ԻԹ. Քահանայ որ վայրապար նզովէ՝ նզովեալ լիցի ի Քրիստոսէ։
    
31 ՅԾ (ՅԽԶ) Լ. Կոյս որ նուիրէ զանձն իւր Աստուծոյ, նոյնպէս եւ մոնազն, մի՛ իշխեսցէ ամուսնանալ. ապա եթէ գտցի՝ ի հաղորդութենէն անկեալ հեռասցի, եւ եպիսկոպոսն տեսցէ զվարսն եւ որպէս կամի՝ մարդասիրեսցէ։
   
146
ԳՐԻԳՈՐ ԼՈՒՍԱՒՈՐԻՉ
    
145
ԿԱՆՈՆՔ ՍՐԲՈՅՆ ԳՐԻԳՈՐԻ
    
    
    

    
