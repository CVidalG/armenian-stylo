Անանիա Շիրակացի
[ՉԱՓԱԳԻՏԱԿԱՆ ԱՇԽԱՏՈՒԹԻՒՆՆԵՐ]ԱՆԱՆԻԱՅԻ ՇԻՐԱԿԱՅՆՒՈՅ ՀԱՄԱՐՈՂԻ3ՅԱՂԱԳՍ ԿՇՌՈՅ, ԿՇՌՈՑ ԵՒ ԿՇՌՈՐԴԱՑ     1 Ա Յաղագս ասսարիոնի, ղեբտոնի եւ դանկի։ 2 Կշիռ Բ գարեհատաց կոչի ասսարիոն. իսկ ըստ հելլենականին ղեփտոն կոչի, բայց ըստ եբրայեցւոցն՝ նուազութիւն կոչի, որ է անաւսր. եւ ըստ հայումս կոչի դանկ։    3 Բ Յաղագս փշտի։ 4 Կշիռ Գ գարեհատաց լինի. ըստ պարսկական լեզուի կոչի փշիտ։    5 Գ Յաղագս կերատի։ 6 Կշիռ Դ գարեհատաց լինի միոյ կերատի կշիռ։    7 Դ Յաղագս սնգի։ 8 Կշիռ Դ կերատաց կոչի սինգ։    9 Ե Յաղագս գրամարի։ 10 Կշիռ Զ կերատի լինի գրամար մի։    11 Զ Յաղագս տրմիսի։ 12 Կշիռ Ը կերատի լինի տրմէս մի։    13 Է Յաղագս սիմիսի։ 14 Կշիռ ԺԲ կերատի լինի սիմէս մի։    15 Ը Յաղագս դահեկանի։ 16 Կշիռ ԻԴ կերատաց լինի դահեկան մի։    17 Մանր բաժանեայ զդահեկանն լինի՝ սիմէս Բ, տրմէս Գ, գրամար Դ, սինգ Զ, կերատ ԻԴ, փշիտ ԼԲ, դանկ ԽԸ, եւ գարեհատ ՂԶ։    18 Թ Յաղագս սատերի եւ դրաքմէի։ 19 Կշիռ սիմէսի եւ գրամարի կոչի ըստ եբրայեցւոց սատեր. եւ ըստ հելլենականին՝ ողբոս, եւ ըստ եգիպտացւոց՝ քաղկոս, վասն զի աղեքսանդրացիք զարծաթն ղաղկեմա կոչեն. եւ ըստ հասարակաց խաւսից կոչի դրաքմէ, որ է Ը մասն ունկոյ. եւ լինի ԺԸ կերատաց կշիռ։ 20 Ըստ հռովմայեցւոց կապիտոն կոչի, զի կապու գլուխ լսի, վասն զի Աւգաւստոս թագաւոր եդ հարկս ըստ գլխոյ դրաքմէ։    21 Ժ Յաղագս սկեղ եւ մէտի։ 22 Կշիռ դահեկանի եւ սիմիսի կոչի ըստ եբրայեցւոցն սիկղ. եւ ըստ հրէից եւ հելլենականին՝ մէտ. եւ ըստ հռովմայեցւոցն՝ մեղէարիս. եւ ըստ հայումս փորչէ, որ է Դ մասն ունկւոյ. եւ ունի ԼԶ կերատաց կշիռ։    23 ԺԱ Յաղագս ունկոյ։ 24 Կշիռ Զ դահեկանի լինի ունկի մի։ 25 Մանր բաժանելով զունկին լինի՝ սիկղ Դ, դահեկան Զ, սատեր Ը, սիմէս ԺԲ, տրմէս ԺԸ, դրամար ԻԴ, սինգ ԼԶ, կերատ ՃԽԴ, փշիդ ՃՂԲ, դանկ ՄՁԸ, գարէհատ՝ ՇՀԶ։    26 ԺԲ Յաղագս լտեր։ 27 Կշիռ ԺԲ ունկոյ կոչի լիտր. եւ թարգմանի ըստ հռովմայեցւոց լեզուին հարթութիւն, բայց անուանի յամենայն լեզուաց լիտր։ 28 Եւ մանր բաժանեալ զլտերն ունի՝ ունկ ԺԲ, սիկղ ԽԸ, դահեկան ՀԲ, սատեր ՂԶ, սիմէս ՃԽԴ, տրմէս ՃԺԶ, գրամար ՄՁԸ, սինգ ՆԼԲ, կերատ ՌՉԻԸ, փշիտ ՍՅԴ, դանկ ՎՆԾԶ, գարեհատ ՑՋԺԲ։    29 ԺԳ Յաղագս մնասի։ 30 Մնասն ըստ իտալացւոցն ԽԴ ունկաց կշիռ է, որ լինի Գ լտերք եւ Ը ունկի։ 31 Եւ ըստ եբրայեցւոց լիտր եւ կէս։ 32 Եւ ըստ եբրայեցւոց մնասն արծաթի թարգմանի։    33 ԺԴ Յաղագս նոմիսմայի։ 34 Նոմիսմայ ըստ հռովմայեցւոց դահեկան անուանի, զի Նոմիսմայ անուն էր թագաւորին եւ ըստ իւրում անուանն նոմիսմայ անուանեաց։    35 ԺԵ Յաղագս կենդինարին։ 36 Կենդինարն Ճ լիտր է. եւ անուանեցաւ ըստ հռովմայեցւոց լեզուին, զի կենդու ըստ հռովմայեցւոց Ճ լսի։ 37 Եւ է կենդինարն ՒՄ դահեկան։ 38 Եւ մանր բաժանելով զկենդինարն լինի՝ ուկի ՌՄ, սիկղ ՏՊ, դահեկան Է հազար ու երկու հարիւր, սատեր ՔՈ, սիմէս Ա6ՏՆ, տրմէս Բ6ՌՈ, գրամար Բ6ՓՊ, սինգ Դ6ՎՍ, կերատ Ժ6Է6ՍՊ, փշիտ Ի6Գ6Ն, դանկ Լ6Դ6ՐՈ, գարեհատ Կ6Թ6ՌՄ։    39 ԺԶ Յաղագս դրամի։ 40 Դրամ ըստ պարսկական լեզուին անուանեցաւ, յարծաթւոջ տպաւորեցաւ, որ է Ձ մասն լտեր։ 41 Եւ սատերն Դ դրամաց կշիռ է. եւ պայուասիկն Ծ լիտր է, որ է Ռ սատեր, որ լինի Տ դրամի կշիռ եւ թիւ։    42 ԺԷ Յաղագս տաղանդի։ 43 Տաղանդն է ՃԻԵ լիտր։ 44 Զսա թուողք մոնադ կոչեն։ 45 Եւ մանր բաժանեալ զտաղանդն լինի՝ ունկի ՌՇ, սիկղ Ց, սատեր Ա6ՑՍ, սիմէս Ա6Փ, տրմէս Բ6Ւ, գրամար Գ6Ց, սինգ Ե6Տ, կերատ Ի6Ա6Ց, փշիտ Ի6Ը6Փ, դանգ Խ6Գ6Ս, գարեհատ Ձ6Զ6Տ։ 46 Եւ լինի տաղանդն դահեկան Ք։    47 ԺԸ Յաղագս քանքարի։ 48 Քանքարն է ՃԼԸ լիտր, եւ կէս, երրեակ եւ ութեւտասնեակ։ 49 Մանր բաժանեալ զքանքարն լինի՝ դահեկան Ա6, սիմէս Բ6, տրմէս Գ6, գրամար Դ6, սինգ Զ6, կերատ Ի6Դ6, փշիտ Լ6Բ6, Խ6Ը6, գարէհատ Ղ6Զ6։ 50 Հաւաք զամենայն մասունս քանքարի լինի դահեկան Ա6։    ԱՆԱՆԻԱՅԻ ՇԻՐԱԿՈՒՆՒՈՅ ՀԱՄԱՐՈՂԻՅԱՂԱԳՍ ՉԱՓՈՅ, ՉԱՓՈՒՑ ԵՒ ՊԱՏԱՐԱՑ       1 Ա Յաղագս քսեստի։  2 Չափ առաջնորդ չափուց քսեստ։  3 Եւ կոչի յամենայն լեզուաց քսեստ անուն։  4 Բայց ըստ աշխարհաց աշխարհաց այլ եւ այլ չափ է։  5 Ըստ աղեքսանդրացւոց, եւ իտալացւոց եւ ի պոնտացւոց Բ լտերաց կշռորդ է քսեստն։  6 Եւ կաստրիասոսն ԻԲ ունկեաց կշռորդ է։  7 Իսկ ի Նիկոմեդիայ քսեստն Ի ունկոյ կշռորդ է։  8 Եւ կաստրիասոսն ՊԻԲ ունկեաց կշռորդ է։  9 Բայց ըստ հելլենականին՝ քսեստն սակաւ ինչ պակաս է յերեք լտերաց կշռորդաց։    10 Բ Յաղագս կոտիւղի։  11 Կոտիւղ կոչի կիսոյ քսեստի վասն ընդ C բաժանելոյ։    12 Գ Յաղագս տրիւղիոնի եւ պարապսիդոսի։  13 Տրիւղոնն սկաւառակ է բոլորակ եւ խոր։  14 Նոյնպէս եւ պարապսիդոս կոչի. եւ ունի կէս քսեստի։    15 Դ Յաղագս բիսնի։  16 Բիսին է բոլոր ապակեղէն. ունի կէս լտեր. եւ կոչի ըստ հայումս շիշ։    17 Ե Յաղագս պեմենիայի։  18 Պեմենիայ ապակի է պարզ, Զ մասն քսեստի։    19 Զ Յաղագս պիդէիսի։  20 Պիդէիս կրկին ապակի է եւ ունի նոյնչափ Զ մասն քսեստի։    21 Է Յաղագս կամփսակի։  22 Չափ Դ քսեստաց կոչի կամփսակ, զոր հայք սրուակ ասեն։    23 Ը Յաղագս քուզայի։  24 Չափ Զ քսեստի ըստ եբրայեցւոցն կոչի քուզա, որ է ԺԲ մասն արդուի։    25 Թ Յաղագս կաբոսի։  26 Չափ ԺԱ քսեստի կոչի կաբոս, որ է կէս մոդոյ։    27 Ժ Յաղագս եւիմայի։  28 Չափ ԺԱ քսեստի կոչի եւիմա, ըստ թէբայեցւոց լեզուին. եւ է նոյնչափ կէս մոդոյ։    29 ԺԱ Յաղագս մոդոյ։  30 Չափ ԻԲ քսեստաց լինի մոդ մի, որ կոչի խոստովանումն ըստ ԻԲ գլխաւորաց եւ ըստ ԻԲ գրոց կտակարանաց եւ ըստ ԻԲ գրոց այբուբենի եբրայեցւոց, զոր կոչեն չափ սրբութեան։    31 ԺԲ Յաղագս գրուի։  32 Չափ ԻԲ քսեստաց լինի գրիւ մի, որ է նոյնչափ մոդոյ։    33 ԺԳ Յաղագս սագիտարի։  34 Չափ ԻԲ քսեստաց կոչի եւ սագիտար, որ է նոյնչափ մոդոյ։    35 ԺԴ Յաղագս մարի։  36 Չափ Ծ քսեստի լինի մար մի եւ ըստ հելլենականին սատոն կոչի, որ է նոյնչափ Ծ քսեստի, զոր կոչեն չափ հնձանի։    37 ԺԵ Յաղագս արդուի։  38 Չափ ՀԲ քսեստաց լինի արդու մի։  39 Եւ ըստ հելլենականին արտաբոս կոչի։  40 Բայց եդաւ յեգիպտացւոց, որ կոչի որմոբ, որ է բարեժողով։  41 Եւ եբրայեցիք վարին նովին չափով՝ յեգիպտացւոց առեալ։    42 ԺԶ Յաղագս քոռի։  43 Չափ ՊՁ քսեստի լինի քոռ մի։  44 Եւ կոչի յեբրայեցւոց եւ յասորւոց՝ ի հայոց առեալ։  45 Եւ է Խ մոդոյ չափ։  46 Եւ քոռ ըստ հելլենականին կորոս լսի։  47 Եւ է նոյնչափ Խ մոդոյ, որ ունի ՊՁ քսեստ։    48 ԺԷ Յաղագս կիւաթոսի։  49 Կիւաթոս չափ է գինոյ արկանելոյ յապակիս։  50 Եւ կոչի ըստ ատտիկեցւոց լեզուին անտղիտէրիոն, գինեհան է երկայնադաստակ, որպէս զճաշակ, վասն ի խորութենէ կարասոյն զգինին հանելոյ։    51 ԺԸ Յաղագս կադամադէկաւթի եւ մասմարութայ։  52 Կադամադէկաւթ եւ մասմարաւթ ի գրոց եբրայականաց ոչ է թարգմանեալ։ 53 Արդ՝ ուր գտանից ես զայս անունս, գիտասջիր՝ եթէ կադամադէկաւթն ըմպելի ասի եւ մասմարովթն ճաշակ, որով զգինին հանեն։    ՅԱՂԱԳՍ ԸՆԹԱՑԻՑ ԱՐԵԳԱԿԱՆ ԵՒ ՀԱՄԱՐՈՅ ՉԱՓՈՒՑ ԸՍՏ ԿՐԿԻՆ ԱՒՐԻՆԱԿԱՑ ՇԻՐԱԿԱՑՒՈՅՆ        1 Եթէ կամիցիս գիտել, թէ այսաւր արեգակն քանի հոլովումն առնու՝ եւ կամ քանի ասպարէզ ընթանայ, կալ զժամս աւուրն, երեսնապատկեա, եւ այնչափ հոլովումն առնու. կալ զհոլովմունսն, հինգհարիւրապատկեա, եւ այնչափ ասպարէզ ընթանայ։    2 Ասպարէզն է ըստ Աւդաչափութեան Քայլ ՃԷ. եւ քայլն Զ Ոտն, եւ Ոտն ԺԶ Մատն։ 3 Եւ Մղոնն Է ասպարէզ։ 4 Իսկ ըստ Պարսից Ասպարիսին ՃԽԳ քայլ. որպէս լինել գետնաչափութեամբ Մղոնն Ռ քայլ։ 5 Եւ Խրասխն Գ Մղոն. բայց աւդաչափութեամբ երկրաչափութիւն Մասն ԵՃ ասպարէզ ÿի լայն եւ յերկայն՝ չորեքկուսի միաչափ։    6 Տաղանդն կշռոյ անուն է, որ է ՃԻԵ լիտր. եւ ՃԻԵ լիտրն ինն Ռ Ասարիոն ըստ համարոյ։ 7 Եւ Եբրայեցիք զՏաղանդն քանքար կոչեն։ 8 Եւ Մնաս եւ Մոնադ նոյն է (?)։ 9 Կենդինարն Ճ Լիտր է. եւ լիտրն ՀԲ Դահեկան. եւ Դրամով յորժամ կշռես Ձ դրամ։ 10 Ունկին Զ դահեկանի կշռորդ է. եւ ԺԲ Ունկին լիտր մի։ 11 Ունկին դարձեալ Բ Սատեր է։ 12 Մին Սատերն սակաւ ինչ պակասէ ÿի Դ դրամէ, որ է կէս Ունկոյ։ 13 Ծ Ունկին ԲՃ Սիկղ է, որով կշռէին զհերս Աբիսողոմայ, որ է դահեկան ԳՃ։ 14 Սատերն կէս Ունկոյ է, որ է Դ դրամի կշռորդ, Դրաքմէն Բ Դրամակշիռ է։ 15 Դիդրաքմայն Դ Դրամակշիռ է։ 16 Դիդրաքմայն եւ Սատերն մի է։ 17 Սիկղն Բ դրամ. Սրբութեան Սիկղն Ի Դանգ։ 18 Արգիւրոնն արծաթի Դահեկանի անուն է, զոր էառ Յուդայ ÿի քահանայիցն։ 19 Դենարն Դահեկանի անուն է. եւ Դահեկանն ԻԴ կերատ. եւ կերատն կորիզ եղջրուենոյ, որ է չորից գարւոց կշռորդ. եւ ԻԴ կերատն լինի ՂԶ գարեհատ։ 20 Դրամն Զ դանգ է. եւ դանգն ԺԲ գարի։ 21 Մոնաթն ինն Ռ Ասարիոն է. ըստ Հելլենականին Ղեփտոն կոչի, որ է անաւսր, որ է դանգ. զոր Քրիստոս հինգ ձագի վաճառ ասաց. եւ ըստ Եբրայեցւոց Ասարիոն՝ նուազութիւն կոչի։ 22 Ըստ ժամանակին Դահեկանն Կ Ասարիոն էր. եւ Դահեկանն էր արծաթի։ 23 Աշխարհագիր ըստ Հռովմայեցւոյց՝ Կապիտոյն, որ է գլխոյ. զի Կապա գլուխ է։ 24 Մնասն ըստ Իտալացւոցն ԽԵ Ունկեաց կշռորդ է. եւ ըստ Եբրայեցւոցն Բ լտեր եւ կիսոյ. եւ ըստ Եբրայեցւոց արծաթ թարգմանի։ 25 Սիմէս կէս Դահեկանի է։ 26 Տրմէս երրորդ մասն Դահեկանի։    27 Քսեստ ըստ ամենայն լեզուաց կոչի. բայց ըստ գաւառի գաւառի այլ եւ այլ չափ է։ 28 Ըստ Աղեքսանդրացւոցն Բ լտերաց կշռորդ է. եւ ըստ Իտալացւոց եւ Կաստրացւոց Ի ունկեաց։ 29 Սայիտն խեցեղէն է չափ ԻԲ քսեստաց։ 30 Կորոս ըստ Հելլենացւոցն, եւ Եբրայեցւոցն քոռ, որ է Լ Մոդ։ 31 Կաբոս կէս Մոդոյ։ 32 Արտաբ որ ասի Արդու, չորրորդ մասն Մոդոյ, որէ ՀԲ քսեստ։ 33 Մար, ըստ Հելլենացւոցն Սատոն, Ծ քսեստ. եւ է չափ Հնձանի։ 34 Գոմոր, որ է Արդու ըստ Հելլենացւոցն՝ ԺԵ Մոդոյ չափ։ 35 Գրիւք Գ, որ է մի Մոդ. որ է չափ Սրբութեան. իսկ Հելլենացւոցն Գ Չափ ասէ։ 36 Շիշ իւղոյն որ յաւետարանին՝ Բեսին է, բոլոր ապակեղէն. ունէր կէս լիտր։ 37 Կափսակ այրւոյն՝ զոր Հայն Սրուակ ասէ, Դ քսեստաց չափ, որպէս Սափորն մանանային։      ԱՍՏՂԱԲԱՇԽԱԿԱՆ ԵՐԿՐԱՉԱՓՈՒԹԻՒՆ        1 Ի հարաւային ծայրէն մինչեւ ցհիւսիւսային շրջանակն՝ ասպարէզք յիսուն եւ ութ բեւր։ 2 Ի սրտէ երկրէ մինչեւ յորում բնակեմքս՝ ասպարէզք երկու բեւր, կէս, երրեակ, հնգեակ։ 3 Ի մերմէ բնակութենէս մինչեւ գունդն լուսնի՝ ասպարէզք իննսուն եւ երեք բեւր, կէս, տասնեակ։ 4 Մինչեւ ցգունդն փայլածոյին՝ ասպարէզք հարիւր ութսուն եւ չորս բեւր, երրեակ, հնգետասնեակ։ 5 Մինչեւ ցգունդն լուսաբերին՝ ասպարէզք չորս հարիւր եւթանասուն եւ հինգ բեւր, կէս, երրեակ, հնգեակ։ 6 Մինչեւ ցգունդն արեգական՝ <ասպարէզք> երեք հազար, ինն հարիւր եւ երեք բեւր, տասնեակ։ 7 Մինչեւ ցգունդն հրատին՝ ասպարէզք երեք հազար վեց հարիւր տասն եւ երկու բեւր։ 8 Մինչեւ ցգունդն լուսնթագին՝ ասպարէզք հինգ հազար, երկու հարիւր եւ չորս բեւր։ 9 Մինչեւ զգունդն որ<եւ>ակին՝ ասպարէզք տասն հազար եւթն հարիւր, վաթսուն եւ ութ բեւր, կէս, երրեակ։ 10 Մինչեւ ցութերորդ գունդն՝ ասպարէզք յիսուն եւ վեց հազար, ինն հարիւր քառասուն եւ վեց բեւր, եւ երրեակ։ 11 Թէ հաւատայ ոք վիպասանիս։    12 Այս քեզ յինէն ընծայ գրատրական, վերծանեալ ի Պորփիւրի ներգործութենէն, եւ գեղգեղեալ ի Պտղոմեական դրամատիկոս տառիցն, եւ ի Բազմավէպ պատմութենէն Պապայ Աղեքսանդրացւոյ։    13 Ողջ լեր։      ՎԱՍՆ ԳԻՏՈՒԹԵԱՆ ՄՂՈՆԱՉԱՓԱՑ    1 Ասպարէզ ՃՀ քայլ է. քայլն Զ ոտն է. ոտն ԺԶ մատն է։ 2 Մղոնն Է ասպարէզ է. ըստ պարսից ասպարէզն ՃԽԳ քայլ է։ 3 Մղոնն Ռ քայլ է. հրասահն Գ մղոն։    4 Ի Դունա ի Կարին Մ մղոն. ի Կարնա ի Փոսադուրս Ճ. անտի ի Կողոնիա Ղ. անտի ի Նիկիա Ճ. անտի յԱմասիա Ձ. անտի ի Գանգրա ՃԵ. անտի յԱնգրիա Ձ. անտի ի Կոստանդնապաւղիս ՃԻ. անտի ի Հռովմ Ղ.։    5 Ի Դունա ի Խլաթ ՃՀ. անտի ի Քղիսմար Ձ. անտի յՈւրհա ՃՁ. անտի յԵփրատ գետ Խ. անտի ի Դամասկոս ՃԻ. անտի ի Թափոր լեռն Ղ. անտի յԵրուսաղէմ Ճ։    6 Ի Դունա ի Բերդկունս Կ. անտի ի Պարտաւ ՃԿ. անտի ի ծովն Կասպից՝ Ղ։    7 Ի Դունա ի Նախճեւան Հ. անտի ի Գանձակ Շահաստան ՃԻ. անտի ի Տիսպոն ՅՀ. անտի յԱկողա Հ. անտի ի Բսրա ՃԽ. անտի ի ծովն Պարսահաեան Ի։    8 Ի Գանձակէ ի Նինուէ ՃԻ. անտի ի Մծբին ՃԻ. անտի յՈւրհա ՃԾ։    9 Ի Նախճեւանէ յԱրտեւատ Մ. անտի ի Վարդանակերտ Հ. անտի ի Փայտակարան Կ. անտի ի ծովն Կասպից Կ։    10 Ի Դունա ի Կողբ Ծ. անտի ի Կոտագեղեւն ՃԻ. անտի ի Տփղիք ՃԽ. անտի ի Հունարակերտ Հ. անտի ի Պարտաւ Ճ։    11 ՅԵրուսաղէմէ յԱղեկսանդր քաղաք Շ. անտի ի Պենապաւղիս Ռ. անտի ի Տրեպաւղիս ՅԾ. անտի յԱփրիկէ ՌՇ. անտի Սեփտէ Ջ. անտի յՈվկիանոս Ս։    