ԱՆԱՆՈՒՆՄԵԿՆՈՒԹԻՒՆ ՔԵՐԱԿԱՆԻՆ    ԱՆԱՆՈՒՆ ՄԵԿՆԻՉ ՔԵՐԱԿԱՆԻՆ<Ա> 1 ՅԱՂԱԳՍ ՔԵՐԱԿԱՆՈՒԹԵԱՆ    2 Քերականութիւն է հմտութիւն]...||||    3 Եւ մասունք են նորա վեց]...||||    4 Երկիր՝ զրուցատրութիւն]...||||    5 Երիր՝ լեզուաց եւ հնագէտ պատմութեանց առձեռն բացատրութիւն]...||||    6 <Չորիր>՝ ստուգաբանութեան գիւտ, որ է լուծումն փաղառութեանց ի կատարեալս եւ ի նախատիպս բառսն, որպէս ոք զյափշտակութիւն ստուգաբանիցէ եւ ասիցէ թե զիարդ իցէ յափշտակութիւնս եւ ապա ստուգաբանէ։    7 Հինգերիր՝ համեմատութեան տեղեկութիւն] /[Եւ այլ եւս, յորժամ ոք տարակուսի թե զիարդ զՄովսէս անուն կամ Պետրոս առ այլ ոք կամ միւս Պետրոս համեմատէ. եւ ասեմք թե ըստ անուանն միագոյք են եւ համեմատք եւ իրաւք ի գործս անհամեմատք եւ բացորիշք ի միմեանց։ 8 Եւ դարձեալ, յորժամ ոք ի տարակոյս անկեալ ասիցէ թե զԴաւիթ անունն զիարդ պարտ է հոլովեցուցանել՝ Դաւիթ Դաւթայ, թե Դաւիթ Դաւթի. եւ համեմատելով ըստ նմանոյն հոլովէ Դաւիթ Դաւթի ըստ իւրում գրին ձայնաւորի, որ ի վերջի վանգին։ 9 Եւ այս ըստ արուեստաւորիս բանի տեսութեան։/]    10 Վեցերիր՝ դատումն քերդածաց]...||||<Բ> 1 ՅԱՂԱԳՍ ՎԵՐԾԱՆՈՒԹԵԱՆ    2 Վերծանութիւն է]...||||    3 Եւ վերծանելի է]...||||    4 Զի զողբերգութիւն դիւցազնաբար վերծանեսցուք]    5 Քանզի զողբերգութիւնն սակս այնորիկ ասեն նոխազերգութիւն, զի զողբերգութիւնս իւրեանց ի սկսանելն եւ ի կատարելն նոխազաւք մեծարեալ լինեին, որք նուիրեին ձաւնեալք Դիոնիւսեա, գտողի որթոյ։ 6 Եւ զողբերգութիւնն դիւցազնաբար՝ | քանզի արարուած քերդողացն է եւ զի դիւցազանց իմն եղելոց իրք են եւ պիտանացու։    7 Եւ զկատակերգութիւնն աշխարհաւրէն] Կատակերգութիւն արարուած է քերդողաց, որ ունի խրատս եւ յանդիմանութիւն, պիտանացու յաշխարհական իրս։    8 Եւ զդամբանականն ուժգնակի. դամբանական որ է գերեզմանական, երիւք այսոքիւք կերպարանելով, ըստ յանկարծադիպութեան, անհեթեթ ձայնիւ եւ անյարմար ձեւով լալումն յինքեան, որովք պարտ է իմանալ յընթեռնուլն։    9 Եւ զտաղն քաջոլորակի] Իսկ քաջոլորակի տաղ ասի Դաւթեան քերդութիւն (եւ) որ յաղագս Տիգրանայ, յորժամ երկար բառիւք եւ ոլորակաւք ի սկսմանէ մինչեւ յաւարտումն զմիտս առեալ բերիցէ, որպէս յորժամ ասէ.10 Եւ արդ ներգործող ի միտս երեւիւր առ խորհուրդս փողարին11 Մեծոգւոյ Տիգրանայ գեղանին Տիգրանուհի12 Իւր ներածեալ կողաբաղ նաեւ ողջամիտ աշխարհածուհի։    13 Արդ տաղ ասի դա, վասնզի առաջարկութիւն մտացն յառաջնումն տաղուն ընդ երկարագոյն գոլով, երկրորդ տաղին սկիզբն առնելով ի կրկնակէն արար հանդերձութիւն եւ զայնգայտն եւ զմեծասարն երկայն գործեաց եւ զտրամախոհութիւնն ելից յերկրորդումն տաղուն։    14 Եւ զքնարական քերդութիւնն]...||||    15 Եւ զխանդաղատականն թուլակի]...||||    16 Զի որք ոչ ըստ սոցայն լինին խտրութեան]...||||<Գ> 1 ՅԱՂԱԳՍ ՈԼՈՐԱԿԻ    2 Ոլորակ է բացագանչութիւն]...||||    3 Իսկ ասելն եթե ըստ վերսաստութեան շեշտիւն, այսինքն թե ի վեր ունելով շեշտիւն, իսկ ըստ հարթութեան բթիւն, իսկ ըստ յեղման պարուկաւն, այսինքն ի վերացմանէ եւ յիջուցմանէ յեղյեղումն ձայնին բաղկանայ, յորոյ վերայ դասեմք զպարոյկն։    4 /[Եւ (դարձեալ) տարակուսելի է թե ընդէր արդեւք զոլորակն կիտին նախադասեաց. ասեմք, վասն զի հարկաւոր է ասացուածին նախ ոլորակին ունել զկարգ եւ ապա կիտին, որպէս աւդասլից երամոցն/]։<Դ> 1 ՅԱՂԱԳՍ ԿԻՏԻ    2 Կէտք են երեք] Եւ զի ասաց եւ անուանեաց զիւրաքանչիւր ոք ի կիտիցն, զոմն տրամախոհութեան անգեցելոյ նշան եւ զոմն միջակէտ, պարտ է գիտել թե ստորակէտ է, որ տրամախոհութեան չեւ եւս անգեցելոյ դնի, այսինքն մտածութեանն, որպէս յառաջակայումս տաղի. փողատեղեցին ի Պարսս, եւ դնէ զկէտն, որ կոչի ստորակէտ, որ ունի տկարութիւն յանգման մտածութեանն. զի յորժամ ի վերայ ածէ զՄարային թագաւորութիւն, աւարտեալ լինի տրամախոհութիւնն եւ դնի մեծակէտն եւ կոչի տրամախոհութեան անգեցելոյ նշան. իսկ միջակէտն կոչի նշան ոգի սակս ընդունելոյ։    3 Բայց ծանուցանէ զիւրաքանչիւր ոք ի կիտիցն նախ սահմանաւ եւ ապա տեղեաւ, զի ի ձեռն սահմանին եւ տեղւոյն զաւարտեալ կէտն որպէս թագաւոր ցուցցէ, իսկ զայլ եւս երկուսն որպէս սպասաւորս։    4 Բայց գիտելի է թե ոչ ինչ ստորակէտ բացարձակ ձայնիւ ասի, այլ խոնարհեցուցանէ եւ յերկարէ առ ի վերայ ածելոյ զկատարեալ տրամախոհութիւնն։<Ե> 1 ՅԱՂԱԳՍ ՀԱԳՆԵՐԳՈՒԹԵԱՆ    2 Հագներգութիւն է]...||||    3 Եւ ոգեալ է հագներգութիւն] Արդ ասելն հագներգութիւն՝ յայսմ հագներգութեան մանկունքն յունաց, որք ոչ զայլսն հզաւրագոյն գիտեին, գործարանս երաժշտականութեան առեալ մահակս սարդենի, որ է դափնի, ելեալ յուս միմեանց եւ երկուս գաւազանաւքն բա<ղ>խեն, կալով ի վերայ ուսոցն եւ երգեն զհոմերական տաղսն։    4 Եւ եթե էր աղագաւ զդափնին առնուն. սակս անթառամութեանն եւ կանաչութեանն եւ հոտոցն, քանզի սա միշտ անթառամ գոյ, իբրու թե զայս գուշակելով նոցա միշտ լինել ուրախ։<Զ> 1 ՅԱՂԱԳՍ ՏԱՌԻ    2 Դարձեալ սկիզբն առնէ արուեստիս եւ ասէ.    3 Գիր է երեսուն եւ վեց յայբէ մինչեւ ցքէ։ 4 Բայց խնդրելի է, թե ընդէր ի մակագրութեանն տառ անուանելով, բուռն հարկանէ զգրոյ. եւ ասեմք, եթե տառ մակագրելով | յայտ արար թէ, որպէս տարերք նիւթ են ամենայն մարմնոյ, այսպէս գիր տարր է եւ նիւթ ամենայն խաւսից։ 5 Զորս բաժանէ ի ձայնաւորս եւ ի բաղաձայնս։    6 Եւ նախադասէ զձայնաւորսն իբրեւ զպատուականն եւ զպատճառս ձայնի յարմարման. քանզի ընդ ինքեանց եւս խառնելով զբաղաձայնսն բաւական հնչումն եւ յաւդաւոր ձայն բացակատարեն, զորոց զզանազանութիւնսն յերիս բաժանէ, յերկար, ի սուղ եւ յերկամանակ։    7 Եւ ասէ երկար գոլ բնութեամբ զէ եւ զով, որք ոչ երբեք ամփոփին։ 8 Իսկ զեչ եւ զո եւ զհիւն՝ բնութեամբ սուղ, որք ոչ երբեք թողուն զիւրեանցն չափ, բայց յորժամ՝ ի բաղաձայնսն վերաբերին։ 9 Իսկ զայբ եւ զեթ եւ զին՝ երկամանակս եւ կոչին երկամանակք վասն ձգտելոյ եւ ամփոփելոյ, վասն զի երբեմն ի ձգտելն իւրեանց երկար ժամանակս առնեն եւ յամփոփելն՝ սուղ. վասն այնորիկ անուանեցան երկամանակ։    10 Բայց ասասցուք երկրորդ անգամ թե ընդէր կոչի գիր, զոր ասէ արուեստաւորս թե քերելով իմն գաղափարի որպէս եւ ի Հոմերոնի եւ մակագրեալ իմ այժմ զոտին քո գարշապար, ունայնս պանծաս։    11 Եւ է սորա պատմութիւն այսպէս։ 12 Պարիս Տրովացի ընդ գիրկս մտեալ ի պատերազմի, եհար զգարշապարն Դիոմիդեայ, եւ նորա ի բաց կորզեալ, յաղջկանց, ասէ, նետք ինչ ոչ ստանեն։ 13 Իսկ նորա պատասխանի արարեալ. մակագրեալ իմ այժմ զոտին քո գարշապար, ունայնս պանծաս. վասն այնորիկ ասի գիր։    14 Յետ բաժանելոյ զգիր ի ձայնաւորս եւ ի բաղաձայնս եւ զձայնաւորսն դարձեալ ի յերկարս եւ ի սուղս եւ յերկամանակս | աստուստ դարձեալ բաժանումն առնէ ձայնաւորացն՝ առաջադիրս եւ ի ստորադիրս։ 15 Եւ առաջադիրք են այսոքիկ, ա, ե, է, ը, ի, ո եւ ստորադիրք՝ ի, ւ։    16 Եւ առաջադիրք ասին ոչ զի առաջադրին բաղաձայնիցն, այլ եւ ձայնաւորաց - քանզի բաղաձայնիցն ամենայն ձայնաւորքն առաջադրին - այլ նոցին իսկ ձայնաւորացն առաջադրին. որպէս, աւ, եւ, էւ, ըւ, իւ։    17 Եւ երկբարբառք բունք ըստ հայումս են հինգ. աւ, եւ, ու, աի, ոի։    18 Եւ այլ երկբարբառք երեք. էւ, ըւ, իւ. այսոքիկ վասն ձայնաւորացն։    19 Եւ բաղաձայնք են իզ. բ, գ, դ, զ, թ, ժ, լ, խ, ծ, կ, ձ, ղ, ճ, մ, ն, շ, չ, պ, ջ, ռ, ս, տ, ր, ց, փ, ք։ 20 Սոքա իւրեանց ինչ առանձին ձայն ոչ ունին, բայց շարամանելով ընդ ձայնաւորսն, ձայն բացակատարեն։    21 Եւ միջակք են ընդ ձայնաւորս եւ ընդ բաղաձայն երեք. հոյ ի բաղաձայնն յանկ է եւ հուպ ի հիւնն, յի բաղաձայն է եւ յանկի յին, վեւ բաղաձայն է եւ հուպ ի յովն։    22 Իսկ ի բաղաձայնսն՝ ոմանք նուրբք եւ ոմանք ստուարք, եւ ոմանք միջակք։ 23 Եւ են նուրբք տասն եւ ստուարք ինն եւ միջակք եւթն։ 24 Եւ միջակք ասին, զի քան զնուրբսն յոյրք են եւ քան զյոյրսն նուրբք։ 25 Եւ միջակք եւթն ի մէջ բարակացն եւ յոյրիցն. բ, գ, դ, ձ, ղ, ճ, ժ։    26 Եւ թաւք ինն. թ, փ, ք, խ, լ, չ, ջ, ռ, ց։    27 Եւ լերկք տասն. պ, կ, տ, զ, ն, ծ, շ, մ, ս, ր։    28 Եւ են բարակք բեն ի մէջ մենի, պէի եւ փիւրի, վասն զի քան զմեն եւ զպէ խաժ է եւ քան զփիւր բարակ։ 29 Եւ գիմ՝ ի մէջ կենի, քէի եւ խէի, զի քան զկեն թաւ է եւ քան զքէ եւ զխէ լերկ։ 30 Եւ դայն՝ ի մէջ տիւնի եւ թոյի, վասն զի քան զտիւն թաւ է եւ քան զթոյն լերկ։ 31 Ձայն՝ ի մէջ սէի, զայի եւ ցոյի, վասն զի քան զսէն եւ զզայն թաւ է եւ քան զցոյն լերկ։ 32 Եւ ղատն՝ նուի, լիւնի։ 33 Եւ ճէն՝ ծայի եւ ջէի։ 34 Ժէն՝ շայի եւ չայի, վասն զի քան զշայն թաւ է եւ քան զզայն լերկ։    35 Եւ անձայնք են ինն. բ, գ, դ, պ, կ, տ, թ, փ, ք։ 36 Եւ անձայնք ասին, վասն զի առաւել քան զայլսն են չարաձայնք, որպէս անձայն ասեմք զողբերգակն, որ վատաձայն է։    37 Եւ կիսաձայնք են ութ. զ, ց, ն, ծ, շ, մ, ս, ր։ 38 Եւ կիսաձայնք ասին, վասն զի ինչ նուազ քաջաձայնք են քան զայլսն ի մրմունջս եւ ի սռինչս։    39 Եւ կրկնակք են ութ. զ, լ, խ, շ, չ, ջ, ռ, ց։ 40 Եւ կրկնակք ասին, վասն զի մի մի իւրաքանչիւր ոք ի սոցանէ յերկուց ձայնակցաց բաղկացեալ է, քանզի բաղկանայ զայն ի սէէ եւ ի դայէ, եւ խէն յերկուց քմակից քէից, եւ ռայն՝ յերկուց րէից, եւ շայն՝ յերկուց սէից. նոյնպէս եւ այլքն մի մի յերկուց բարբառակցաց շարակացեալ են։    41 Եւ նայք են չորք. ղ, մ, ն, ր, այսինքն խոնաւք։ 42 Ըստ յունին նայքն ի խոնարհումն բային երեւին. իսկ ի հայումս ի հոլովումն անուանց, յորժամ միով բաղաձայնիւ յանգի, որպէս առն առին, անգղ անգեղ, վագր վագեր, աւր աւուր, զի յանգմունս անուանց ունելով զնուն եւ զղատն եւ զրէն, զնոյն յանգմունս եւ սեռականին պահեալ։    43 Իսկ որ ասէ, թե վախճանականք անուանց են արուաց եւ իգաց եւ չեզոքեաց <ամենեքեան> բայց ի հնգիցս՝ յայբէ յեչէ, յեթէ, յոյէ, ի վեվէ։ 44 Արդ վախճանականք ի յունին ըստ արականին եւ իգականին եւ կշռապէս ունին եւ սահմանաբար։ 45 Իսկ ի հայումս բայց ի հնգիցն ասացելոց յամենայն գիր ունին զվախճանականս անուանց։    46 Եւ բազմաւորական յանգականք անուանց՝ այբ եւ քէ, որպէս քաղաքք եւ պարիսպք, որպէս սոքա, նոքա. դիցես եւ կեն, որպէս՝ մարդիկ։<Է> 1 ՅԱՂԱԳՍ ՎԱՆԳԻ    2 Փաղառութիւն է իսկապէս] Քանզի վանգ է, որ զձայնաւորն ի միոջէ կողմանէ ունի յառաջոյ կամ ի վերջոյ։ 3 Իսկ փաղառութիւն, որ է հէգ, շուրջանակի պատեալ ունի զձայնաւորն կամ զձայնաւորսն. զձայնաւորն, որգոն կար կամ սէր, եւ զձայնաւորսն, որպէս գութ, սուրբ։ 4 Իսկ պիտակապէս ի միոջէ ձայնաւոր է, որպէս այբ եւ եջ։<Ը> 1 ՅԱՂԱԳՍ ԵՐԿԱՐ ՎԱՆԳԻ    2 Երկար փաղառութիւն լինի ըստ յեղանակս ութ. բնութեամբ երեք եւ դրութեամբ հինգ։ 3 Բնութեամբ՝ <1> կամ յորժամ երկար տառիւքն արտաբերիցի, որպէս Մովսէս։ 4 Յառաջագոյն ասացաք ի բաժանման ձայնաւորացն, թե ոմանք բնութեամբ երկարք են, որպէս ով եւ է, եւ ոմանք՝ սուղք, որպէս ե, ո, ւ. այլ յորժամ երկար ձայնաւորքդ փաղառին, կոչի բնութեամբ։    5 <2> Դարձեալ բնութեամբ, յորժամ զմի ոք յերկամանակաց առեալ ունի ըստ երկարման, որպիսի սիրով։    6 <3> Դարձեալ բնութեամբ, յորժամ երկբարբառովն փաղառիցի որպիսի հաւուկ։    7 Իսկ դրութեամբ լինի, <1> յորժամ յերկուս բաղաձայնս յանգեսցի, որկէն աղց.    8 <2> կամ յորժամ սղի կամ սղացելոյ վերաբերին երկու բաղաձայնք, որպիսի տատրակ.    9 <3> կամ յորժամ ի պարզ ձայնորդ յանգեսցի եւ զհետինն ունիցի ի ձայնորդէ հաւացեալ, որպիսի երկիր, վասն զի րէն պարզ գոլով եւ ոչ ի կրկնակաց, զկէնն առնլով զերկրորդ ձայնորդն սկիզբն երկրորդի փաղառութեան, երկարացոյց զինն։    10 <4> Եւ կամ յորժամ ի կրկին ձայնակիցն վերաբերիցի, որպիսի հեզիկ. վասն զի զայն կրկնակ գոլով զերկուց բաղաձայնիցն ոյժ ունի։ 11 Եւ է զայն կրկնակ ոչ ըստ հայումս, այլ ըստ յունին, ի սէէ եւ ի դայ բաղկացեալ։    12 <5> Եւ կամ յորժամ ի կրկին ձայնորդ յանգեսցի միով փաղառութեամբ, որպիսի աջ. վասն զի ջէն կրկնակ գոլով ի ճէէ եւ ի ձայէ երկարացոյց զայբն։<Թ> 1 ՅԱՂԱԳՍ ՍՈՒՂ ՎԱՆԳԻ    2 Սուղ փաղառութիւն լինի ըստ երկու յեղանակս.    3 <1> յորժամ ունիցի եզ ինչ ի բնէ աղաւտիցն, հիզան նետող։ 4 Ասաց եթե երեք են բնութեամբ սուղ. ե, ո, ւ։ 5 Արդ իւրաքանչիւր ոք ի սոցանէ յորժամ ի մի մի բաղաձայն յանգի, որ ոչ է կրկնակ, սուղ փաղառութիւն բացակատարէ։    6 Սուղ փաղառութիւն լինի ըստ երկրորդ յեղանակի, <2> յորժամ երկամանակ գոլով ըստ ամփոփման առեալ լինի, որզան աղաւտ։    7 Ասացաք յառաջագոյն եթե երկամանակք են երեք. ա, ը, ի։ 8 Արդ յորժամ կամի ոք զիւրաքանչիւր ոք ի դոցանէ ի մի բաղաձայն յանգել, որ ոչ է կրկնակ, սուղ փաղառութիւն առնէ։<Ժ> 1 ՅԱՂԱԳՍ ՀԱՍԱՐԱԿ ՇԱՂԱՇԱՐԱՑ    2 Հասարակ վանգ լինի ըստ յեղանակս երիս. <1> յորժամ ի ձայնաւոր երկայն յանգիցի եւ զհետինն ունիցի ի ձայնաւորէ հաւացեալ, որզան այլ եւ ի նաշխահաժահութենէն անդ եթե ոք հասանիցէ։    3 <2> Եւ կամ յորժամ աղաւտի կամ աղաւտացելոյ վերաբերիցին երկու ձայնորդք, որոց երկրորդն նայ է, իսկ առաջնորդն ըստ եզ անձայն, հիզան բոլոր իր եւ փոքրագոյն ի տէրութեանն ընդ արեգակն էանց։    4 <3> Եւ կամ յորժամ սուղ իցէ եւ եզերիցի ի մասն բանի եւ զհետինն ունիցի ի ձայնաւորէ հաւացեալ, որպիսի ի տրամաբանելն ընդհանուր երկրի ածողեալ զնա։<ԺԱ> 1 ՅԱՂԱԳՍ ԲԱՌԻ    2 (Դարձեալ) ասելն թե բառ է մասն դուզնաքեայ ըստ բաղդատութեան բանի, այսինքն բառ ի շարադրութեան բանի մասն է շարադասութեան, | վասն զի բառ շարադրութիւն է փաղառութեանց, որպէս յորժամ շարադրէ ոք զԴաւ եւ զիթն եւ առնէ բառ զԴաւիթն։ 3 Եւ դարձեալ շարադրէ զԲա եւ զկուր եւ առնէ բառ զԲակուր։<ԺԲ> 1 ՅԱՂԱԳՍ ԲԱՆԻ    2 Բան է հետեւակ բառի շարադրութիւն] Իսկ բան շարադրութիւն է բառի, | յորժամ շարադրէ ոք զԴաւիթն զշարադրեացն եւ զպատերազմն եւ զմարացն եւ զհայոցն եւ ասիցէ յարապէս եթե Դաւիթ շարադրեաց զպատերազմն մարաց եւ հայոց, որ է բան։ 3 Արդ Դաւիթն առանձինն բառ է, եւ պատերազմն առանձինն բառ է եւ այլն, իսկ շարադրութիւն նոցա բան լսի, որ կատարէ զշարադրութիւն յինքենէ։        4 Իսկ հետեւակ ասաց զոչ ներչափականն, յորժամ ոչ բացորոշեալ տեղիս ցուցանէ սղից եւ երկարաց հեգենայից։    5 Իսկ ասելն բան է հետեւակ բառի շարադրութիւն, այսինքն եթե բան հետեւանայ ընդ բառսն ցան եւ ցիր եւ շարադրէ առ միմեանս զաւտարսն եւ լինի բան։<ԺԳ> 1 ՅԱՂԱԳՍ ԱՆՈՒԱՆ    2 Անուն է մասն բանի հոլովական] Հոլովական, այսինքն ընդունակ հոլովիցն մարմին կամ իր նշանակելով | ամենայն որ ընդ տեսութեամբ անկանի եւ ընդ շաւշափմամբ մարմին կոչի. իսկ որ ընդ շաւշափմամբ եւ ընդ տեսութեամբ ոչ անկանի, այլ մտաւք միայն իմանի, որպէս իմաստութիւն եւ խրատ, նա իր կոչի։ 3 Արդ ասէ թե անուն կամ զգալի իր նշանակէ, որպէս քար որ կոչի մարմին, եւ կամ իմանալի իր նշանակէ, որպէս իմաստութիւն, եւ կոչի իր։    4 Հասարակաբար եւ յատկապէս. ամենայն անուն ասէ կամ ընդհանուր իր նշանակէ, <որպէս մարդ>, որ կոչի հասարակաբար, եւ կամ մասնական իր նշանակէ, որպէս Պաւղոս, որ կոչի յատկապէս։    5 Եւ հետեւին անուան հինգ. սերք, տեսակք, ձեւք, թիւք, հոլովք։    6 <Եւ> սերք են երեք. արական, որպէս Տիգրան, եւ իգական, որպէս Տիգրանուհի, <եւ> չեզոք, որպէս մանուկ ըստ հայումս։    7 <Եւ> տեսակք <են> երկու, նախագաղափար եւ ածանցական։ 8 Նախագաղափար կոչի առաջինն, որ է նախատիպ, որպէս մարդ, երկին, երկիր, ծով եւ որ ինչ միանգամ անուն է ուղղական նշանակիչ մարմնոյ։ 9 Իսկ ածանցական է, որ յէէն ունի զգոյութիւնն, որպէս ի մարդոյ մարդկայինն, ի ծովէ ծովայինն. վասն զի ծովն եւ մարդն նախագաղափարք են, իսկ մարդկայինն եւ ծովայինն ածանցականք են։    10 Եւ տեսակք են ածանցացն եւթն] <1> Հայրանունական կոչի, որ ի հաւրէ ճշմարտապէս ձեւացեալ է, որպէս ի Համազասպայ Համազասպեան։ 11 Իսկ ըստ պիտոյից հայրանունական կոչի, որ ոչ ի հաւրէ, այլ ի նախնեացն ունի զածանցական անունն. որպէս ի Տիգրանայ հաւրէ Համազասպ, զորդին Համազասպայ ոչ Համազասպեան, այլ Տիգրանեան անուանեմք։    12 Եւ գաղափարք են հայրանուանց արականացն վեց. ի մենն, (ի) նենն, (ի) նիթն, ի գէնն, յէճն, յակն. որպէս ի Սամայ՝ Սամեան, Երան՝ Երանեան, Մանան՝ Մանիթ, Բաբգէն, Մանէճ, Արտակ. եւ Գորդայիցն իւրեանց գաղափար յատկական Մանայճ, այսինքն թե զորդիս քաջացն այդուիկ միայն ածանցականիւ յորջորջեին։        13 Իսկ իգականացն ածանցականացն գաղափարք են չորք. (ի) նինն, յոյշն, նուրհին, յոցն. որգոն Վարդենի, Մանանոյշ, Տրդատուհի, Վարդոց։    14 Եւ գիտացիր, զի ընդ կանայս ոչ պճնէ Հոմերոս զհայրանուանական տեսակս. այսինքն թե Հոմերոս յիւրում քերդութեանն տեսակս. զհայրանունականն տեսակն զքաջացն ածանցական անուանցն ոչ ածանցէ ի կանանց, այսինքն ի մարց, այլ ի հարց։ 15 Բայց համբակագոյնքն, այսինքն մանկագոյն քերդողքն նոքա են, որ յորջորջեն զքաջսն կանանց անուամբ։    16 <2> Իսկ ստացականէ որ ընդ ստացիւքն են ստորանկեալ է ներբակառեալ ի ստացողէն։ 17 Անցեալ յաղագս հայրանունական ածանցականացն, աստանաւր զստացականն ուսուցանէ եթե ստացական է որ ընդ ստաց(ող)իւն ներանկեալ է | եւ ածանցական անուամբ ի նմանէ անուանեալ շրջափակի. որպէս Դաւթեան երիւարն, արքունի պատմուճանն, Պաւղոսական գիրքն. այսոքիկ յաղագս ստացականին։    18 Աստուստ զբաղդատականն ուսուցանէ, ասելով.    19 <3> Բաղդատական է որ հասարակութիւն ունի եզ առ մու ի նմանասերս, այսինքն մի ոմն առ միւս ոմն որ ի նմին ազգէ է. որգոն՝ Դաւիթ արուորագոյն քան զՍաւուղ եւ կամ միոյ առ բազում այլասերս, որգոն Դաւիթ արուորագոյն կան զգեթացիսն։ 20 Եւ բաղդատականացն գաղափարք են երկու. ի գոյն՝ արագագոյն, հեղգագոյն. եւ ի գին՝ սաստկագին, ուժգին։    21 <4> Եւ գերադրականէ <մակսաստութիւն> միոյ առ բազումս յարառոցեալ ընբաղդատութեան։ 22 Եւ գաղափարք են նորա երկու. նեղն, որգոն արագեղ, յամրեղ. եւ նելին, որպէս սքանչելի, զարմանալի. այսինքն, եթե չորրորդ ածանցական | գերադրականն է, որ առաւելութեամբ է ածանցեալ, որպէս՝ յարագն գոլոյ արագեղն, եւ ի յամրն գոլոյ եւս առաւել յամրեղն։    23 <5> Եւ փաղաքշական է որ զնուազութիւն նախագաղափարին անբաղդատակի յայտնէ։ 24 Հինգերրորդ տեսակ ածանցացն փաղաքշականն, /[զոր ասացաք գոլ աղջկական/] եւ ողոքական, որ | զնուազութիւն նախագաղափարին յայտ առնէ առանց համեմատութեան. որգոն այրիկ, քարիկ, ծովիկ։    25 <6> Յարանունէ] Վեցերորդ տեսակ ածանցացն է յարանունաբար, որպիսի ի տիրութենէ Տիրիճան եւ զխրախճանութիւնն ճանաչելով՝ խրախճան։    26 <7> Բայածական է որ ի բայէ ածանցոցեալ է, հիբար սիրուն իմաստուն, մարթուն։ 27 Եւթներրորդ տեսակ ածանցացդ ասէ զբայածականն, | այսինքն, ի սիրելոյ սիրուն, յիմաստութենէ իմաստուն, ի մարթելոյ մարթուն եւ ի հաստատելոյ հաստատուն։    28 Եւ ձեւք են անուանց երեք. պարզ, բարդ, յարաբարդ. պարզ, որգոն Մանան. բարդ, որզան քաջ Մանան, եւ յարաբարդ, որպէս քաջ Մանուէլ։ 29 Յետ ասելոյ զտեսակս անուանց, բուռն հարկանէ զձեւոյ անուանց, եւ ասէ թե ձեւք անուանց են երեք. պարզ, որպէս Մանան, բարդ, այսինքն շարադրեալ՝ քաջ Մանան եւ յարաբարդ՝ քաջ Մանուէլ։    30 Եւ բարդիցն զարմազանութիւնք են չորք, այսինքն, շարադրեցելոց անուանցն։    31 Յետ զձեւս անուանելոյ եւ զթիւս նորին ասէ եթե թիւք են երեք. եզական, որպէս մարդ, երկական, որպէս մարդք, յոգնական, որպէս մարդիկ։ 32 | Եւ պարտ է գիտել, եթե երկուորականն ըստ լեզուոյ ոչ է, այլ հարստութեան աթենացւոցն եւ նոցին քերդողաց։    33 Եւ են ոմանք եզական գծածք ի վերայ բազմաց ասացեալ, այսինքն թե են ոմանք յանուանց, որք եզական յանկմունս ունին եւ նշանակեն <բազումս, հիզան տոհմ, պար, ամբոխ, եւ յոգնականք ի վերայ եզականաց, այսինքն թե յոգնական յանկմունս ունին եւ նշանակեն> մի ինչ, որպէս Խոյարաւնք եւ Ցրաւնք։ 34 Նոյնպէս եւ երկուքդ յոգնական յանկական յանկմունս ունին եւ երկուս միայն նշանակեն եւ ոչ բազումս։    35 Հոլովք <են> անուանց վեց. ուղղական, սեռական, տրական, առաքական, հայցական, հոշական։ 36 Յետ չորիցն հետեւմանց անուանց ասէ եւ զհինգերրորդ հետեւումն անուան, այսինքն զհոլովս անուանց, զուղղականն, զսեռականն եւ որ ի կարգին։    37 Բայց տարակուսելի է թե ընդէր զուղղականն ի համար դասեաց հոլովիցն։ 38 Վասն որոյ ասեմք եթե երեք նշանակութիւնք են՝ ընդհանրական եւ հասարակական եւ յատկական. եւ ընդհանրականն զերկուսն պարունակեալ ունի։ 39 Արդ ասելով զուղղականն հասարակականին եւ յատկականին ի հոլովս, յայտ արար եթե ոչ միայն երկու նշանակութիւնք են անուան, այլ եւ ընդհանրական անուն պարփակող նոցին, ուստի հոլովեցան. եւ հոլովեալ ի նմանէ ուղղորդապէս կառեան։ 40 Ապա ուրեմն բարւոք զուղղականն հասարակականին եւ յատկականին հոլովս անուանեաց։    41 Ենթակայ անուամբ <եւ> այսք, որք եւ սոքա տեսակք կոչին. իսկդ, առասականդ ասելով մինչեւ ցբացարձակն յայտ արար։ 42 Յետ ուսուցանելոյ զհետեւմունս ընդհանուր անուան, բուռն հարկանէ զներքոյ անկելոցն նախագաղափար եւ ածանցական տեսակաւք անուան. եւ ասէ զքանիաւնութիւնն անուան եւ զինչ են իւրաքանչիւրքն, | սկիզբն արարեալ <1> յիսկէն, ասելով թե ամենայն անուն, որ զինքեան գոյացութիւնն առաջիկայ յատկական իրին յայտ առնէ, այսպիսի անուն իսկ կոչի, որպէս Տիգրան։    43 <2> Իսկ որ զհասարակական գոյացութիւն յայտ առնէ, որպէս մարդ, առասական կոչի։    44 <3> Մակադրական է որ ի վերայ իսկիցն կամ առասականացն եդեալ է եւ յայտէ գով եւ կամ պարսաւ ինչ։ 45 Եւ գովդ եւ պարսաւդ առնուն յերից իրաց՝ կամ ի մարմնոյ, որպէս տկար կամ հզաւր. եւ կամ յոգւոյ, որպէս ողջախոհ, բղջախոհ. եւ կամ յարտաքնոցն, որպէս փարթամ, աղքատ։    46 <4> Իսկ առինչունակ իբր հայր, ուստր, սիրելի, աջող։ 47 Բայց պարտ է գիտել եթե զինչ առինչդ։ 48 Առինչ ասի այն, յորժամ ոք յասելն զնա եւ յանուանելն հարկաւորաբար յանուանն տայ իմանալ եւ զայլ ինչ, որպէս թե ասիցէ աջող, հարկաւորաբար տայ իմանալ եւ զձախողն։ 49 Եւ դարձեալ յասելն սիրելի, հարկաւորաբար իմանի ատելին։    50 <5> Իսկ իբր առինչունակ անուն է, որ ճշմարտապէս առինչ ոչ է, այլ նման է նորին, որպէս տիւ եւ գիշեր։    51 <6> Հոմանուն է որ միով անուամբ իրս ինչ նշանակէ, որպէս ի վերայ իսկիցն՝ Տիգրան Երուանդեան եւ Տիգրան Արտաշեսեան. իսկ ի վերայ առասականացն, որպէս մուկն ծովային եւ մուկն երկրային։    52 <7> Թաղանուն կոչի, յորժամ մի իր գոլով, բազում անուամբ անուանի, որպէս սուսեր, զի կոչի խարբ, դալապր, մարտացու, վաղակաւոր, սուսեր, նրան։    53 <8> Բերանուն է որ ի պատահմանէ իրաց եդեալ է, որպէս վանեալ եւ մեծասուգ։    54 <9> Երկանուն է, որպէս անուանք երկու եդեալ ի վերայ միոյ մարդոյ, որգոն Եղիազարոս Աւարան. սակայն ոչ անդրադարձի բանս, քանզի ոչ եթե որ Եղիազարոս, նոյն եւ Աւարան կարէ կոչիլ։    55 <10> Մականուն է որ <եւ> երկանուն կոչի, որ հանդերձ այլով իսկիւ ի վերայ եդեալ է մարդոյ, որգոն Բաներեգէս Իովաննէս եւ ձայն գոչման իովաննէս։    56 <11> Ազգական է, որ ազգ յայտ առնէ։    57 <12> -<23>...||||<ԺԴ> 1 ՅԱՂԱԳՍ ԲԱՅԻ    2 Յարադրէ մեզ յաղագս բայի եւ զհետեւումն նորին ասելով թե՝ բայ է բառ անհոլով, ընդունակ ամանակաց։ 3 Վասն որոյ խնդրելի է թե զիարդ ասաց բայ է բառ եւ ոչ ասաց թե բայ է մասն բանի խոնարհական, որպէս եւ անդ յաղագս անուան՝ եթե անուն է մասն բանի հոլովական։ 4 Ասեմք թե վասն ստոյգ առնելոյ զվարդապետութիւնն բայի ի հետեւողաց եւ յանհետեւողաց զնա բացատրէ։ 5 Եւ զի մասն բանի չասաց, զի յառաջագոյն անդ ի վեր ասաց թե բանի մասունք են ութ. անուն, բայ, ընդունելութիւն եւ որ ի կարգին է։ 6 Արդ զմի անգամ ասացեալն եւ զնոյն ի վերայ անուան կրկնելով, ոչ կամեցաւ ի վերայ բայի ասել, զի մի թախանձեցուսցէ զլսողն. եւ վասն այնորիկ ասաց եթե բայ է բառ անհոլով։    7 Իսկ անհոլովական ասաց, զի ոմանք տարակուսեցան ասելով թե ինքն իսկ բայ անուն է. յորժամ ասեմք թե Դաւիթ գրէ, Դաւիթն անուն է եւ գրէ-ն ազդումն Դաւթին եւ անուանն ազդումն գրէ։ 8 Արդ զի յայտ արասցէ թե չէ ճշմարիտ անուն բայ, այլ նշանակիչ միայն ազդմանն, ասաց անհոլովական, վասն զի ճշմարիտ անունն, որ ի վերայ իրի դնի, հոլովականէ, իսկ բայ անհոլով է։ 9 Վասն զի ոչ մարթի ասել թե՝ գրեմ, գրեմիւ | եւ այս յանհետեւելեացն։ 10 Իսկ ի հետեւելեացն բացատրէ զնա ասելով՝ ընդունակ ամանակաց, <դիմաց եւ թուոց> որ ներգործութիւն եւ կամ կիր յարակացոցէ։ 11 Քանզի յորժամ ասեն գրեա զներկայ ժամանակս ընդունի եւ է ներգործական։ 12 Իսկ յորժամ ասեն գրեցի, զանցեալն ընդունի ժամանակ եւ նոյնպէս ներգործական է. <իսկ յորժամ ասեն գրեցից, զապառնի ժամանակն ընդունի նոյնպէս ըստ ներգործութեան>։ 13 Իսկ յորժամ ասեն գրիմ, ի ներկայումս ժամանակի եւ կրաւորականին։ 14 Իսկ գրեցայ-ն <կրաւորական ըստ անցեալ ժամանակին։ 15 Իսկ գրեցայց-ն> նոյնպէս կրաւորական է ըստ ապառնւոյն։    16 Իսկ դիմաց եւ թուոց ասաց, զի յորժամ ասեն գրեմ, զառաջին դէմն յայտ արար եւ զեզական թիւն։ 17 Իսկ յորժամ ասեն գրես եւ կամ գրէ զերկրորդն եւ կամ զերրորդն, նոյնպէս ըստ եզական թուոյն։ 18 Դարձեալ, յորժամ ասեմք թե գրեմք կամ գրէք կամ գրեն, զյոգնականն յայտ արար, զառաջին եւ զերկրորդ եւ զերրորդ դէմսն (յայտ արար), զի յոգնականք են։    19 Եւ հետեւանայ բայի խոնարհութիւնք հինգ այսոքիկ. սահմանական է, յորժամ ասեմք կոփէ, կոփեմ. աներեւոյթ՝ կոփել. հրամանեան՝ կոփեա. ըղձական՝ կոփիցեմ արդեաւք. ստորադասական՝ թե կոփեմ (յետ սոցա եւ ես)։    20 Տրամադրութիւնք երեք, ներգործութիւն եւ կիր եւ միջին։ 21 Ներգործութիւն է, յորժամ ես ի յայլս ազդեմ։ 22 Իսկ կիր, յորժամ ես ի յայլոց ազդիմ, որպէս կոփիմ։ 23 Իսկ միջին է, | յորժամ ձայնն կրաւորական եւ իրքն ներգործական, որպէս տանիմ. եւ կամ յորժամ ձայնն ներգործական եւ իրքն կրաւորական, որպէս զգենում։    24 Տեսակք երկու, նախագաղափար եւ ածանցական. նախագաղափար է ոռոգեմ, իսկ ածանցական է ոռոգանեմ։ 25 | Եւ պարտ է գիտել եթե ըստ մերումս բարբառոյ նախագաղափարաւդ վարին Կորճայքդ միայն։ 26 Իսկ ածանցական՝ ոռոգանեմ. արդ այսպէս եւ այլքն ամենեքեան։    27 Ձեւք երեք. պարզ, բարդ, յարաբարդ. պարզ՝ գիտեմ, բարդ՝ ըստգիտեմ, յարաբարդ՝ վարդապետեմ, սահմանաբանեմ։    28 Դէմք երեք. նախ՝ յորմէ բանն, երկրորդ՝ առ ով բան, երրորդ՝ յաղագս ոյր բանն։ 29 Աստուստ գիտասցես թե զպատճառն ուսուցանէ քանիաւնութեան դիմաց, որպէս ուրուք հարցեալ, վասն էր են երեք դէմք եւ ոչ չորք կամ երկու։ 30 Ասէ թե զի ամենայն պէտք բանաւորաց երիւքս այսոքիւք կատարին եւ լնուն՝ յորմէ, առ ով եւ վասն ոյր. եւ առնէ յորմէն զառաջին դէմն, իսկ առ ովն՝ զերկրորդն, իսկ վասն ոյրն՝ զերրորդն, զի նախ, որ ասացն. երկրորդ, առ ով խաւսեցաւն. երրորդ, վասն ոյր ճառեացն։ 31 | Այլ է առ երեսս եւ միտս բայի առանձնաւորութիւն։    32 Ամանակք երեք. ներկայ, յորում եմքս, անցեալ՝ անցեալն, ապառնի՝ հանդերձեալն։ 33 Եւ զիարդ իցեն երեք ամանակքն. վասն զի ամենայն ազդմունք եւ կիրք կամ տակաւին եւս լինին եւ նշանակեն զներկայ ժամանակն, եւ կամ կատարեալք են եւ նշանակեն զանցեալն, եւ կամ կատարելոց են եւ նշանակեն զապառնին, իբր թե լեալ էիր, լինիս, լինելոց ես։    34 Եւ անցեալն ունի չորս զանազանակս. այսինքն, անցեալն չորս զանազանութիւնս ազդմանց ունի՝ զյարաձգականն, զյարակայն, զգերակատարն, զանորիշն։ 35 Եւ նշանակէ յարաձգականն զմասն ինչ ներկային, յորմէ մասն ինչ <արարեալ է յիրացն եւ մասն ինչ> առնելոյ կամ, յորում ասէ թե դեռ առնէի եւ նշանակէ զյարաձգականն որ չէ բովանդակեալ։ 36 Իսկ յարակայն նշանակէ զերկուց աւուրց անցելոց ազդում կամ զամսոյ միոյ կամ զտարւոյ, իբր թե էգործէի, էկոփէի։ 37 Եւ գերակատարն զքսան ամաց կամ զերեսնից, որգունակ թե էգործեցի, էկոփեցի։    38 Եւ անորիշն, որպէս անունդ իսկ յայտ առնէ, անորոշաբար զամենայն ժամանակս նշանակէ, զյարաձգականն եւ զյարակայն եւ զգերակատարն, որոց բաղազանութիւնք երեք. այսինքն ազգակցութիւնք կամ միաբանութիւնք ներկային ընդ յարաձգին, զի մասն ինչ արարեալ է եւ մասն ինչ առնելոյ կայ։ 39 Վասն այնորիկ ունի միաբանութիւն ներկայն առ յարաձգականն, յարակայն ընդ գերակատարին, զի որպէս ներկայն հուպ է ի յարաձգականն, այսպէս յարակայն ի գերակատարն. նմանապէս եւ անորիշն ընդ ապառնւոյն միաբանութիւն ունի։<ԺԵ> 1 ՅԱՂԱԳՍ ԼԾՈՐԴՈՒԹԵԱՆ    2 Լծորդութիւն դատեալ եղեւ ի տաղաչափական կշռոց ուսումնավարժից ոմանց, որք ի մակացութեան դեգերանս կացին հանապազ, զի զսահմանաչափութիւն բանի լծորդովն շինեին տեղի։ 3 Այլ էր իսկ ճշմարտապէս եւ ի տեսակի խաւսիցն, որպէս բազուկ, պազուկ, փազուկ։    4 Բայց ըստ մերումս եւ այլ ինչ է, որ ոչ է եղեալ գիւտ առաջնոցն վասն անծանաւթութեան լեզուոյս, իբր սոցա, նոցա, որ ոչ միայն յառաջի դասեցելումն, այլ եւ յերկրորդիս խոնարհման, որպէս կոփեմ, կոփես։<ԺԶ> 1 ՅԱՂԱԳՍ ԸՆԴՈՒՆԵԼՈՒԹԵԱՆ    2 Ընդունելութիւն բառ ընդունական բայից եւ անուանց յատկութեան] Արդ ընդունելութիւն յանուանէ եւ ի բայէ ունի զիւրն էութիւն եւ լիցի մասն յութիցն։    3 Թարց դիմաց] Այլ դէմք ոչ երեւին սորա | եւ այլն ամենայն ըստ գործականին, զի որպէս դերանուն եւ մակբայ ընդ գոյացականին ազդեալ լինին, նոյնպէս եւ սա ընդ ազդեցութեամբ։    4 Բայց հոլովումն ըստ առաջին մասին բանի, որպէս արարեալ, արարելոյ, արարելում եւ այլն ամենայն։ 5 Նոյնպէս շինեալ, բերեալ կերեալ, տարեալ, այս ամենայն եւ սոյնպիսիք հոլովք անուան եւ ընդունելութեան գոն։<ԺԷ> 1 ՅԱՂԱԳՍ ՅԱՒԴԻ    2 Յաւդս յայլում լեզուի բազում ինչ ունի, | այլ ի մերումս սակաւ, զի հոլովք եւ թիւք միայն լինին, բայց ըստ սերոցն ոչինչ նշանակէ։ 3 Եւ է շրջաբերութիւն այսպէս. այս, <այսր>, այսմ, այսու, զայս, ով այս։    4 /[Եւ ըստ համարականումն՝ միապէս եսն, եւ երկուորաբար դուն, եւ բազմաւորաբար դուքն, որ յամենայն մասունս գտանի, բաց ի նախադրէ եւ ի շաղկապէ/]։<ԺԸ> 1 ՅԱՂԱԳՍ ԴԵՐԱՆՈՒՆՈՒԹԵԱՆ    2 Դերանուն փոխանակ անուան ասի եւ է ըստ աւրինակի դիմացն առաջնոյ ես, դու, նա. /[եւ այս ըստ այսու/] ստացեալքն՝ իմ, քո, նորա։    3 Բայց սերոցն ոչ այլափոխի ձայնիւ, այլ լրութեամբ եւ անուամբ նշանակի, եթե արք եւ կանայք եւ մանկունք։    4 Եւ թիւք. միապէս՝ ես, դու, նա. եւ երկուորական՝ ես եւ սա, դու եւ դա, նա եւ նա. նաեւ բազմաւորական՝ մեք, դուք, նոքա։ 5 Եւ զոր ունին ինչ թուել, ըստ առանձնաւորութեանն՝ իմ, քո, նորա. եւ շարադրի զուգիցն՝ իմն եւ քոյն, սորայն եւ դորայն, նորայն եւ նորայն. եւ յոլովապէս՝ մերն եւ ձերն եւ նոցայն։    6 Հոլովք] Եւ զանազան նշանակութեանց.    7 ուղղապէս՝ ես, դու, նա.    8 եւ բաժանականին՝ իմոյ, քոյոյ, նորայոյ.    9 եւ պատուիրականին՝ ինձ, քեզ, նմա.    10 եւ երթալոյն՝ ինեւ, քեւ, նովաւ. թե քեւ կամ նովաւ եկի այսր։    11 եւ աղերսականին՝ զիս, զքեզ, զնա.    12 եւ կոչնականն՝ դու։    13 Եւ ածանցացն] Եւ սորայքն. իմ, քո, նորա. իմոյն, քոյոյն, նորայոյն. իմումն, քոյումն, նորայումն. իմովն, քոյովն, նորայովն. զիմ, զքո, զնորա։    14 Ձեւք] Եւ չափաւորութեան. որոշապէս՝ իմ, քո, նորա. եւ զուգաբար՝ անձին իմոյ եւ ըստ այլումն։    15 Եւ տեսակք յոլովք. զանազանակ<ան>ին՝ ես, դու, նա. եւ դարձեալ ըստ սորայոյս՝ յիմոյն, ի քոյոյն, ի սորայոյն, ի դորայոյն, ի նորայոյն։ 16 Եւ յոլովիցն՝ ի մերոցն, ի ձերոցն եւ ի սոցայոյն, ի դոցայոյն, ի նոցայոյն։    17 Անբաղաւդք եւ բաղաւդք] Եւ առանց իրիք՝ ես. եւ իրաւ՝ իմս։<ԺԹ> 1 ՅԱՂԱԳՍ ՆԱԽԱԴՐՈՒԹԵԱՆ    1 Նախադրութիւն է] ...||||<Ի> 1 ՅԱՂԱԳՍ ՄԱԿԲԱՅԻ    2 Մակբայ է մասն բանի անխաղաց ստոր բայի ասացեալ] Նա եւ մակբայս թեպէտ եւ ըստ երկրորդիս ինչ ձեւանայ, այլ սակայն զանուան ունի զտեղի. եւ զի ոչ զանազանի ըստ խոնարհման բայի մասին, վասն այնր ասի անխաղաց։ 3 Բայց է եւ ստորին եւ է առաջին, որպէս թե բերեմ զայս, կամ զայս բերեմ։    4 Եւ են պարզք] Եւ ըստ պարզութեան՝ վաղ կամ նախ, եւ ի ջոկս միութեան՝ վաղվաղ, նախավաղ։    5 <1> Եւ են որք ամանակի են յայտնիչք] Եւ որ զժամանակի ունի զցուցումն եւ ընդ ինքեամբք երեւեցուցանեն ի տեսակս զսեռի ունելոյ հատումն, իբր թե այժմ, յայնժամ։ 6 Եւ սոցա ստորակայք ըստ յարակայումն՝ սերկ, վաղիւն, ցայս, ցայն, ցայսքան, ցայնքան, մինչեւ։    7 <2> Եւ միջակութեանն, որ մի է ըստ մերոյ, ի յերգս զերկոսեան ունի զիմացումն. բարւոք, յայտնապէս, բնաւ, ամենեւին, համաւրէն յաջողեցաւ։    8 <3> Եւ քերդութեանն] Նոյնպէս եւ զայլդ իմացիր նմանաբանութեամբ. մուրցացի, բազկացի, աքացի, ողկուզաւրէն, տարմաբար։    9 <4> Եւ քանակութեան<ն>] Եւ չափաւորականն՝ բազում անգամ, սակաւ անգամ։    10 <5> Եւ թուոյ յայտականն] Եւ ըստ համարողութեանն՝ երկիցս, երիցս, քառորդ։    11 <6> Եւ ետեղականն] Եւ ըստ կայի՝ ի տանէ ի դուրս գայ, ի ներքս երթայ։    12 <7> Եւ ըղձիցն, իցիւ կամ աւշ կամ յէ։    13 <8> Եւ խրոխտականն, իշտ։    14 <9> Եւ սպառնականն. ահա բողոք աւն եւ աւն լիցի, տիր, տի։    15 <10> Եւ դիւրականն, վաշ, յայ։    16 <11> Եւ շնորհակալուն, դիւր, արքէն։    17 <12> Եւ ողոքելոյն, փոխան, /[փարելի]/։    18 <13> Եւ անշնորհակալուն, ձառ, անշնորհ եղէ։    19 <14> Եւ աղաւականն կամ ապաշաւելոյն, ո՜հ։    20 <15> Եւ եղկականն, վայ, եղուկ։    21 <16> Եւ հրաշականն, իհ։    22 <17> Եւ բաքասականն]...||||    23 <18> Եւ հեգնականն, վահ։    24 <19> Եւ ուրացութեանն կամ ապերեւութեանն, չէ, ոչ, ոչիւիք, ոչ միովիւիք։    25 <20> Եւ յանձնառութեան, այո։    26 <21> Եւ հրաժարականն, չէ, մի, մի իւիք։    27 <22> Եւ զգուշացուցանելոյն, գոյշ, գուցէ։    28 <23> Եւ մերձակայ <կամ> ճշմարտութեանն, որպէս, զիարդ։    29 <24> Եւ դիպուածոյն, թերեւս, ինձ թուի, ի դէպ։    30 <25> Եւ դասականն, յետ այսորիկ, զկնի այսորիկ։    31 <26> Եւ ժողովոյն, խումբ։    32 <27> Եւ մատհրամանոյն, թող, ած, բեր։    33 <28> Եւ բաղդատութեանն, առաւել, նուազ։    34 <29> Եւ հարցականն, ուստ, երբ։    35 <30> Եւ սաստկութեանն, յորդ, յոյժ։    36 <31> Եւ <ապ>երդմնականն, քաւ։    37 <32> Եւ խուներդմնականն, հա։    38 <33> Եւ հաստատութեանն, յայտ։    39 <34> Եւ դրութեանն, կարգ ինչ դնելով թե առնելի է։    40 <35> Եւ մոլ(որ)ութեանն, էհ, ըհ, էհը (իա, հո)։<ԻԱ> 1 ՅԱՂԱԳՍ ՇԱՂԿԱՊԻ    2 Շաղկապս այս զերկոսին պնդէ ի միասին զիմաստս, զի միոյ ոչ եղանի կապ, այլ զումեքէ եւ յորոց. ապա եւ մեկնութիւնն երեւի սովորական խաւսիցն։    3 <1> Եւ ջոկամանք են] Եւ է ըստ ջոկոյն միակամութիւն դիմաց. ես եւ դու եւ նա։    4 <2> Եւ անջատականք են] Իսկ զատումն դիմաց, այլ ոչ մտաց. իբր թե արա կամ առնեմ։    5 <3> Եւ բաղմատք, որ ոչ գոյութիւն, այլ գործ ինչ յայտնեն թե երկինք եղեն ի սկզբանէ. զի թե կամիմ հասու լինել, ոչ կարեմ, թեպէտ եւ բազում անգամ ջանացայց. զի թեպէտ զիս տկար կարծեն, չէ ոք հզաւր։    6 <4> Տարբաղմատք, որք զգոյութիւնն եւ զգործսն յայտնեն. քանզի մարդ զինչ ոչ գիտէ, քանզի վերջամուտ աշխարհի, քանզի գոյացեալ յառաջ այլք եղեն։    7 <5> Փաստաբանականք. զի, որպէս եղեւն. եթե արդ սա վերջինս այլոցն իշխէ. (թե) յաղագս սորա է. վասն որոյ այս գործեցաւ. վասն զի իմաստուն. վասն ոյր խոնարհի. ըստ որոյ խաբի. ըստ որքան ցանկանայ. որքանի անգամ ճաշակեաց։    8 <6> Եւ տարակուսականք՝ ըստ երկբայութեանն. արդեաւք ի մեծ սխալանս յառնէր ոք. ապա արդ զինչ, ապաքէն պտուղ էր. ապա ուրեմն (թե) հանել կամէր. իսկ ընդէր էրում, զմէ արար զայն։    9 <7> Եւ բաղբանական՝ ի վերայ եկեալ ինչ յայտնութեամբ. արդեաւք գիտաց. ուրեմն այս էր մահու մեռանիցիսն. այժմ ծանեայ. այլ սակայն յայս բերէր զիմացումն. այսուհետեւ չէ ծածուկ. վասն որոյ ծանեաք. յաղագս որոյ ասացն։    10 <8> Եւ թարմատարք]...||||    11 <9> Եւ - ընդդիմակս]...||||    12 <10> Եւ վարանականք են] /[Եւ ընտրէ զերկրորդն գէթ ինչ այն չեղեւ, գոնեա աստէն կէի. փարթար զայս ոք չհանէր]/։<ԻԲ> 1 ՅԱՂԱԳՍ ԱՌՈԳԱՆՈՒԹԵԱՆՑ    2 Առոգանութիւնք են տասն]....||||<ԻԳ> 1 ՅԱՂԱԳՍ ԱՐՈՒԵՍՏԻ    2 Արուեստ է]...||||<ԻԴ> 1 ՅԱՂԱԳՍ ՈՏԻՑ    2 Ոտք են պարզք երկոտասանք]....||||